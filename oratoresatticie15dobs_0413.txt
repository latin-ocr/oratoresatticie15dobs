CONTRA ARISTOCRATEM. 397

prandis, nihil eorum denique non faceret, quae homo nullis legibus,
nullis ullius reipublicae honestis institutis et disciplina educatus,
principatum nactus, designare queat ; Lampsaci tandem duo quidam
homines exstiterunt—alteri Thersagoras nomen fuit, Execestus al—
teri—qui, idem quod laudati illi vestri tyrannicidae statuentes, Phili-
scum occiderunt: haud injuria, quod patriae libertatem asserendam
esse existimarent. Quod si quis Philisci studiosus, tum cum Perin-
thiis militibus stipendia solveret, totam Hellespontum teneret, om-
nium praesidum esset amplissimus, scripsisset, quemadmodum iste
nunc, si quis occiderit Philiscum, abduci eum e ditione sociorum
liceat: per deos immortales, videte in quantam ignominiam civita-
tem conjecisset. Profecti euim Thersagoras‘et Execestus Lesbum,
illic habitarunt. Quod si quis e Philisci liberis aut amicis, manum
eis injecisset, dediti vestro senatusconsulto fuissent. Quantum igi-
tur dedecus, Athenienses, publice susceptum esset, cum eos qui
apud vos tale facinus ediderunt, et aereis statuis et summis honoribus
ornaveritis: si illos qui alio quopiam in loco idem quod hi, de pa-
tria sua senserunt, deditione damnassetis? Ac illius quidem tem-
pore, feliciter sane non accidit ut decepti flagitium aliquod admit-
teretis 2 in hoc vero, si mihi parebitis, ne id usu veniat prospicietis.
Cum enim excepto nemine, in universum scriptum sit, si quis occi-
derit Charidemum, fieri queat ut casu etiam tale quippiam eveniret.

36. Nunc deinceps in facta Charidemi breviter inquiram, et
summam eorum impudentiam, a quibus laudatur, ostendam. Unum
autem vobis illud polliceor, neque vero quisquam pollicitationem
meam aegre ferat, me non illud modo ostensurum, indignum eum
esse custodia ab isto decreta, sed gravissimum etiam supplicium ”
meruisse, si modo malevoli vobis, et impostores, et continenter ad-
versantes, jure puniuntur. Fortassis autem vestrum quibusdam,
considerantibus, primum civem eum esse factum, deinde rursus,
aureis coronis, tanquam de republica bene meritum, decoratum, mi-
rari subit, vos tantis in rebus tam facile esse deceptos. Ne verodu-
bitetis, quin decepti sitis. Cur autem id vobis accidere consentaneum
sit, exponam. Vos, Athenienses, cum multa recte intelligatis, iisdem
parum constanter, quum usus postulat, insistitis. Cujusmodi est
quod dico? Si quis vos roget, quodnam genus hominurn ex omni-
bus mortalibus in civitate improbissimum putetis, nec agricolaS, nec
mercatores, nec metallicos, aut quicquam tale responderitis: sed si
quis eos, qui mercede conducti concionantur, et decreta faciunt, no-
minet, ei vos omnes assensuros satis scio. Hactenus igitur recte sen-
titis, de cetero non item. Nam quos omnium improbissimos ipsi pu-
tatis, his creditis, quandojudieandum est, qualis unusquisque sit ex-
istimandusz hi vero, prout eis bonum et commodum est, non ut aequi-
tas et rei veritas postulat, unumquemque vel probum vel improbum

