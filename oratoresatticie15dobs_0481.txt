CONTRA ARISTOGITONEM l. 465

tamen eas animantes, ut videritis, statim occidetis. Ad eundem igi-
tur modum, Athenienses, etiam cum calumniatorem, et acerbum, et
natura serpentina praeditum hominem videritis, ne dum vestrum
singulos mordeat exspectate, sed primus quisque, qui in eum in-
ciderit, ulciscatur.

22. Ac Lycurgus Minervam obtestatus est, et matrem deum, in
quo recte fecit: sed ego majores vestrm, et virtutem illorum invoco,
quorum memoriam nulla aevi longinquitas obliteravit. Nec injuria.
Non enim ita rempub. gerebant, ut improbissimis et calumniatoribus
se adjutores praeberent‚ neque intra pomoeria urbis mutua se invidia
conficiebant, sed ut tum oratores, tum homines plebeios modestos
et bonos honorabant, ita improbos et audaces oderant, et puniebant.
Unde omnes veluti pugiles honestorum operum exstiterunt.

23. Unum etiam ubi dixero, desinam. Exibitis statim e curia;
spectabit vos corona et hospitum et civium, et cum viritim singulos
praetereuntes intuebuntur, ex vultu conjicient, quinam absolverint.
Quid igitur dicetis, Athenienses, si legibus neglectis exiveritis? Quo
vultu, aut quibus oculis illorum quemque vicissim aspicietis? Quo
pacto tabularium ingrediemini, si quid voletis? Neque enim pro-
fecto vestrum quisquam ingredietur, quasi leges ratae sint, nisi nunc
confirmata illarum auctoritate communiter omnes exiveritis. Quo
pacto calendis arcem ingressus quisque precabitur deos, ut et rei-
publicae et sibi sint propitii, si iste ibi fuerit inscriptus, et pater ejus
egregius? Si vos contra jusjurandum, et sitam ibi scripturam pro-
nunciaveritis ? *Aut quid dicetis, Athenienses? Quid dicetis, si quis
vos rogitet, cognitis iis qui absolverunt? Quid respondebitis? Pla-
cere istum vobis? Et quis id dicere non verebitur? Quis est qui
istius hereditatem improbitatis, cum exsecratione et infamia con-
junctae, adire velit, ac non potius ipse illum condemnare malit?
Eksecramini igitur eos qui absolverint, et unusquisque eo veluti
pignore sanciat, ex illo se numero non futurum. Et quorsum at-
tinet istud'faeere, cum bene precari liceat, et omnibus omnia fausta
et felicia optare, et vos ipsi vobis ipsis, et ceteri Athenienses uni-
versi vobis ἲ Addam, et hospites, et liberi, et uxores. Invasit enim,
invasit omnes istius nefaria curiositas, et ornnes cupiunt istius im-
probitate liberari, et mulctatum eum videre.

30

