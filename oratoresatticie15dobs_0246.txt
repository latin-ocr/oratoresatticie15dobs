230 DE MALE GESTA LEGATIONE.

dispiciebat quo pacto vobis gratificaretur, missos facere, ne in men-
tem quidem sibi venisse profitetur. Saepe autem testatum vobis est,
idque publice, me attulisse talentum, et ad eos redimendos profe-
ctum esse, quod testimonium nunc etiam audietis. Quapropter ut
iste laudem illam benignitatis mihi eriperet, etiam id ut inscriberet,
Philippo persuasit. Quod igitur maximum est omnium, qui prioribus
literis per nos allatis, inscripserat, se aperte etiam fuisse scripturum,
quantis beneficiis vos affecturus esset, si sciret societatem etiam se-
cum initum iri, is, conflata societate, neque scire se, qua re vobis
gratificetur, neque quicquam promisisse ait·, quod utique nosset, si
fucum vobis non fecisset. Verum ut eum hacc scripsisse constet,
cape priores literas, atque ex illis idipsum recita, ab hoc initio.

EX LITERIS.

Anto pacem igitur impetratam, si etiam societas secum iniretur,
se scripturum promittebat, quantis rempublicam beneficiis affecturus
esset: postquam autem utrumque obtinuit, ignorare se dicit, qua
vobis re gratificetur. Cum vero vos ea facturos dicatis, quae ei nec
pudenda, nec ignominiosa sint, ad has excusationes confugiendo, etsi
sane et ipse dixerit aliquid, et vos adducamini ad pollicendum, re-
ceptum sibi relinquit.

, 15. Haec igitur et alia multa eo tempore statim in re praesenti
coargui potuerunt, vosque edoceri, et cavere, ne rerum gerendarum
occasiones amitteretis, nisi Thespiae, et Plataeae, et Thebanis sine
mora infligendum supplicium, veritatem vobis eripuisset. Atqui ea
si tantum audienda fuissent, et verba danda civitati, recte dicta
'essentz sin revera gerenda et praestanda, taceri expediebat. Nam si
in eo res jam erant, ut nec animadversis insidiis Thebani quicquam
proficerent, cur factae non sunt? Sin propterea sunt impeditae, quod
illi praesenserant, quis enunciavit? nonne iste? Sed illa neque Phi-
lippus instituit, aut voluit, neque speravit iste: proinde enunciatio-
nis eum crimine libero. Fucum illis verbis fieri vobis oportuit, et id
effici, ne verum ex me audire velletis, et ut domi maneretis, et tale
scitum juberetur, quo Phocenses interituri essent ; eo pertinebant
illae deliciae, hinc erant illae conciones.

16. Ego vero cum tanta et talia illum polliceri tum audirem, et
mentiri compertum haberem,-—idque unde dicam vobis : primum ex
eo, cum Philippus jusjurandum de pace daturus esset, quod Pho-
censes ab istis exclusos esse foedere apparebat, quod taceri et omitti
conveniebat, si futurum erat ut conservarentur: deinde quod neque
Philippi legati id dicebant, neque literae Philippi, scd iste-‚ hinc
igitur conjecturam capiens, surrexi et prodii, daturus operam, ut re-
fragarer. Ut autem vos audire me nolebatis, quievi, tantum duntaxat
testatus,—-idque obsecro vos per deos ut in memoriam revocetis—,

