CONTRA ARISTOCRATEM. ³79

expositos esse jubet, et veniae clementiam tollit, quam calamitosis
praestari par est ab his, qui extra crimina sunt: cum, cui omnium
illa, in tanta rerum futurarum obscuritate, reservetur, incertum sit?
Nunc igitur etiam interfectorem Charidemi, revera, si modo id sa-
ctum fuerit, si qui vicissim occiderint, nacti proscriptum, exsulan-
tem, et aqua et igni interdictum, cum ipsi capitalibusjudiciis obnoxii
erunt, tum vero tu quoque. Etenim, si quis in causa fuerit, scri-
ptum est: eris autem in causa, illa, quae in senatusconsulto est,
causa suppeditata. Proinde ubi acciderint illa, si vos omiserimus,
pollutorum consuetudine utemur: sin persequemur ea quae decre-
vimus, ipsi rescindere cogemur. Nunquid igitur parva aut levis
eausa. est, propter quam vos decretum abrogare oportet?
9. Age, recita etiam sequentem legem.

LEX.

Si quis aliquem homicidam, qui excessit, cujus pecunia non ignominiosa est, ultra
terminos agitarit, vexarit spoliaveritve, quocunque modo id fiat, eandem mulctam
debet, quam si in ditione nostra eadem commisisset.

Alia haec, Athenienses, lex est, humana et bona, quam istum aeque
neglexisse apparebit. Si quis, inquit, homicidam aliquem,
qui excessit, cujus pecunia non est ignominiosa. De
his loquitur, qui ob caedem fortuitam cesserunt. Unde id perspi-
citur? Quod qui excessit, inquit, non, qui exsulat: quod distinguit,
cujus pecunia non est ignominiosa. Nam qui consulto caedem
fecerunt, illorum opes omnes publicantur. De fortuitis igitur caedi-
bus loquitur. Quid autem loquitur? Si ultra terminum, in-
quit, agitarit, vexaverit spoliaveritve, quocunque mo-
do id fiat. Id vero quid est ultra terminum? Terminus est ho-
micidis omnibus interfecti patria prohiberi. Ex ea igitur concedit
et pellere et depraedari, ultra vero, neutrum horum concedit: sin
quis aliquid secus fecerit, eadem poena sanxit, qua, si manentem
laesisset domi, quia scripsit, iisdem teneri, quibus si domi violasset.
Si quis igitur Aristocratem roget—ne vero ineptam interrogationem
esse putate-utrum satis sciat, fore, ut aliquis Charidemum interfi-
ciat, an vero ipse diem suum alio quopiam modo sit obiturus, haud
opinor se scire dicet. Ponamus autem, fore qui eum interficiat.
Rursum, nostine, volens an invitus id sit facturus? Hospes, an
vero civis? Scire te, dicere nullo modo potes. Proinde sic scribere
conveniebat, siquidem omnino scribere decreveras: si quis occide-
rit, invitus aut volens, jure aut injuria, hospes aut civis: ut quis-
quis, aut quocunque modo facinus commisisset, illijura constituta
legibus parata essent: et non declarato nomine culpae, comprehendi
liceat, adscribere. Nam quem tu terminum reliquisti scripto isto,

