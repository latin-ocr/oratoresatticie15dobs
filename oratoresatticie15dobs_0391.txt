CONTRA ARISTOCRATEM. 375

audituris, quid primo, quid secundo, aut postremo loco audire prae·
optetis. Proinde videte quidnam velitis, ut id primum vobis dicam.
De violatis legibus vultis primum? Hoc igitur dicemus. Oro autem
et postulo a vobis ea, quae, ut mihi persuadeo, ecqua omnino sunt ι
nemo vestrum, Athenienses, propterea quod Charidemum ignorat,
ct de republica bene meritum putat, quadam animi pertinacia in-
ductus, nostros dc legibus sermones iniquioribus auribus accipiat:

nequo propter id vel seipsum defraudet, quo minus projurisjurandi ·

religione sententiam ferat, vel me impediat in iis explicandis, quae
vos edocere decrevi: sed ita auscultet, ut consideret, quam aequa
dicam. Ac ubi legum meminero, omissa cogitatione propter quem
aut qualem senatusconsultum sit factum, id solum, neque aliud
quicquam consideret, contrane an secundum leges sit factum.
Quum vero res ab eo gestas excussero, atque recensuero, quo pacto
sitis ab eo decepti, cogitet, utrum res factas, an ementitas dicam.
Ubi porro disquisivero, utrum e republica sit, vel contra rempu-
blicam, haec decernere, omissis ceteris omnibus, ratIOnes de his al-
latas inspiciat, utrum illae recte sese habeant, an secus. Nam si
me his animis audietis, tum ipsi optime, quae deceant, intelligetis,
singulis seorsim consideratis, et non simul omnia confertim ob-
tuentes: tum ego quae volo facillime potero dicere. Paucis autem
absolventur omnia.

6. Cape igitur leges ipsas, et recita, ut per eas ostendam, quam
isti legum nullam rationem habuerint.

E CAPITALIBUS LEGIBUS AREOPAGI.

LEX.

Senatus Areopagiticus de caede et vulnere consulto facto, de incendio el. venenis,
quibus porrectis aliquis hominem occiderit, judicet.

Desine. Audistis tam legem, quam decretum, Athenienses.
Quemadmodum autem mihi videamini rationes ipsas de violatis le-
gibus facillime cognituri, hoc vobis dicam; si consideraveritis,
cujus ordinis sit is, pro quo senatusconsultum factum est: an pe-
regrinus, an inquilinus, an civis sit. Quem si dicemus inquilinum,
mentiemur: rursus si hospitem, injurIam ei faciemus : populi enim
beneficium, quo civitate est donatus, ratum illi manere debet. Re-
linquitur, sic ut de cive, esse de eo loquendum. Obsecro autem ut
spectetis, quam simplici etjusta ratione utar, qui in hunc ordinem
eum collocem, in quo maxim’um honorem consequatur. Quae vero
vobis natura civibus negata sunt, nec illi opinor contra leges sunt
concedenda. Quae sunt igitur ea? quae iste modo scripsit. Nam

