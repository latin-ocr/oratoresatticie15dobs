280 DE MALE GESTA LEGATIONE.

quopiam commodo bonum virum et vestri studiosum praeditum vi-
deritis, congratulari omnes et excolere debetis (id enim bonum
vobis omnibus fit commune), sin hominem corruptum et impro-
bum, quique omni lucello vincitur, excludere, et acerbe atque
hostiliter adversari. Improbitas enim facultatis apud vos adepta
opinionem, reipublicae perniciosa est. Videte quibus laudibus iste
floret, eae laudes in quae negotia rempublicam conjecerint? Ac ce-
terae quidem facultates suis ipsae viribus nituntur: sed eloquentia,
si auditorum studiis destituitur, intercidit. Sic igitur audite istum
ut improbum, ut corruptum, ut nihil veri dicturum.

97. Jam non propter cetera duntaxat negotia, sed propter illa
ipsa etiam, quae cum Philippo vobis sunt, omnino esse utile ut con-
demnetur, spectate. Sive enim aliquando in necessitatem veniet
praestandi aliquid reipublicae quod debet, mutabit ingenium (nunc
enim instituit populum decipere, et paucos colere, at si eos periisse
audierit, populo et vobis, penes quos summa rerum est, cetera prae-
stare volet), sin eandem, qua nunc utitur, licentiam et petulantiam
retinebit, eos e civitate, qui ad nutum illi parati essent, sustuleritis,
si istos sustuleritis. Si enim, cum putarent se poenas daturos, talia
commiserunt, eOS, sublato vestri metu, quid facturos putatis? Quem
Euthycratem? quem Lasthenem? quem proditorem non superatu-
ros? Quem reliquorum civium non deteriorem fore? qui videat iis
qui vendiderunt omnia, pecuniam, auctoritatem, opes, Philippi ho-
spitium suppetere 2 iis autem qui se bonos viros praebuerunt, et insu-
per etiam sumptus fecerunt, molestias, inimicitias, invidiam super-
esse apud nonnullos? Absit hoc, absit. Neque enim ad gloriam,
neque ad pietatem, neque ad securitatem, neque ad ullam denique
rem aliam vobis prodest, istum ut absolvatis: sed ut eumin exem-
plum omnium et civium et aliorum Graecorum puniatis.

