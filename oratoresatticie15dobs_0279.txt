DE MALE GESTA LEGATIONE. 263

considera. Timarchum‚ne finitimi quidem omnes norant: vos au-
tem legatos, nemo vel Graecorum, vel Barbarorum est, qui pecu-
niam accepisse ex legatione non dicat. Quare si fama verax est,
contra vos etiam valet vulgaris ille rumor. Cui fidem esse haben-
dam, quaedam dea cum sit et ipsa, et sapientem fuisse poetam ver-
suum auctorem, tu ipse definiisti. Ι

70. Praeterea collegit iambos, si diis placet, et prolixe recitavit:

veluti
‚ Mala improborum consuetudo cui placet,
Is qui siet vir, non rogo: sciens satis
Sodalium illurn convenire moribus.

Eum igitur qui ad gallos gallinaceos ingreditur, et cum Pittalaco
obambulat, et ejus generis alia cum dixisset, ignoratis, inquit, cu-
jusmodi sit existimandus; proinde et in te iambi isti mihi nunc
erunt opportuni, AEschine: quos si ad judices dicam, recte conve-
nienterque dicam. Cui consuetudo placet Philocratis, et eadem
obeundae legationis ratio, de eo nihil rogo, pecuniam eum accepisse
sciens, ut Philocratem, qui confitetur. Cum autem orationum
scriptores et sophistas alios cognominet, atque exagitare studeat,
eum ipsum talem esse constabit. Hi enim iambi e Phoenice sunt
Euripidis. Quam fabulam nunquam vel Theodorus, vel Aristode-
mus egit, apud quos iste tertias partes actitavit, sed Molo reprae-
sentavit, et quispiam fortassis alius veterum histrionum : Antigonam
autem Sophoclis saepe Theodorus, saepe Aristodemus egit, in qua
factos iambos praeclaresset vobis utiliter, quos saepe iste recitavit, et
in promptu habet, praetermisit. Nostis enim hoc scilicet, in omni-
bus sabulis tragicis, eximium veluti praemium virtutis hoc esse ter-
tianis actoribus, ut tyrannorum habitu et sceptra gerentes in scenam
ingrediantur. Eos igitur iambos in ea fabula considerate, quales
poeta AEschini Creonti recitandos tribuerit: quos iste nec sibi ipsi
dixit in legatione, neque judicibus recitavit. Recita.

IAMBI SOPHOCLIS EX ANTIGONA.

Pernosse mentem nullius queas viri,
Tacitosve sensus pectoris deprendere,
Diu antequam versetur in republica.

Nam quisquis urbi, cujus imperium gerit,
Metu subactus ora degeneri tenens,
Mutamque linguam, haud consulit salubriter,
Culpandus est et boc et omni tempore.
Itemque amicum patriae qui praetulit,
Habetor improbus vir, et civis malus.

Sed ipse (magnus idque Jupiter sciat,

Qui cuncta vigili semper lumine adspicit)
Minime tacebo, si quid ingruat mali

