426 CONTRA TIMOCRATEM.

Desine. Mox enini singulatim omnia leges. Hoc omniurn fere, ju-
dices, quae lege continentur, est indignissimum. Arbitror enirn ce-
terorum hominum neminem alium ea esse audacia, ut, dum legem
ferret ad usum civium, judicia prius receptis legibus rata habita,
labefactare conaretur. At hoc Timocrates impudenter, neque dis-
simulanter fecit‚ cum aperte scripserit, t am et si aliquis aera-
rius sive legibus, sive senatusconsulto, vinculis
addictus est, sive in posterum addicetur. Ac de fu-
turis quidem, si quid vobis utile suasisset, haud peccasset : sed qui-
bus de rebus judicium statuit, ac controversiam definiit, an non im-
portunissime agit, qui legem promulget, qua lege res illae rescindan-
tur? Id quod perinde est, ac si quis istius hac lege non abrogata,
scriberet aliam, in hanc sententiam: Tametsi aerarii aliqui vinculis
addicti, vades dederint istius lege, non tamen eis sponsio prosit,
neque quenquam in posterum liberari sponsione fas esto. Sed neque
haec quisquam sanae mentis, opinor, faceret, et tu, illis judiciis abro-
gatis, jus violasti. Decuisset enim eum, si rem' justam esse cen-
suisset, ferre legem de rebus in posterum futuris, et non in unum
velut acervum conjectis futuris cum praeteritis, et incertis cum per-
spicuis delictis, demum sententiam eandem scribere de omnibus.
Quid vero iniquius quam idem jus tribuisse iis, qui convicti sunt
prius laesae reipublicae, et iis, de quibus haud constat, an commis-
suri sint aliquid judicio persequendum?

20. Inde etiam perspicitur, quam perverse egerit, lege de prae- ·
‘teritis ferenda, si consideretur, quid tandem sit quo a paucorum
dominatu respublica distinguatur, item quidnam sit, cur hi qui le-
gibus parere volunt, modesti et boni cives perhibeantur, qui eligar-
chiis, effoeminati et servi. Reipsa comperietur, expeditissimum hoc
esse responsum, quod in oligarchiis unusquisque tum acta rescin-
dendi, turn de futuris pro sua libidine statuendi habeat auctoritatem:
leges autem de futuris enuncient, quid faciendum sit, ita latae, ut
populo simul etiam persuasum sit profuturas esse eas his qui eis
uti velint. Timocrates vero cum in libera civitate leges ferret, oli-
garchiae iniquitatem in suam legem transtulit, deque praeteritis rebus
plus sibi juris arrogavit, quam judices habuerint qui condemnarunt3
neque in hoc solo insolenter sese gessit, sed scripsit etiarn, si quis
in posterum quoque vinculis addicatur, licere ei datis vadibus pro-
mittenti, se bona fide reipublicae satisfacturum, carcere liberari.
Enimvero si vinciri grave putabat, decuisset eum serre legem, ne
quis damnaretur vinculis, qui vades dedisset, non tum demum libe-
rationem per vades proponere, ubi vos jam vinculis damnassetis, et
condemnati odium suscepissetis. Nunc, quasi ostentaret, tam-
etsi vobis visum fuerit aliquem vinciri, eum se dimissurum, hoc
modo legem tulit. Num igitur talis lex e republica esse videtur,

