DE CORONA. 169

illum et populum Atheniensem convenerunt, eodem etiamfoedere comprehensis utro-
rumque sociis. Legati delecti sunt Eubulus Anaplilystius, AEschines Auometi s.
Cothocides, Cepliisoplion Rhamnusius, Democrates l'lilyensis‚ Cleon Coihocides.

10. Haec cum ego tum demevissem‚ reipublicae non Philippi uti-
litatem spectans, parum soliciti boni isti legati tres totos menses in
Macedonia consederunt, usque eo dum Philippus e Thracia veniret,
omnibus illic rebus eversis, cum decem diebus, vel triduo potius aut
quatriduo liceret in Hellespontum pervenire et loca illa servare,
jurejurando prius exacto quam ab illo expugnarentur. Non enim at-
tigisset ea nobis praesentibus, autJusjurandum ab eo non accepisse·
mus, ita pace certe decidisset nec utraque simul tenuisset, et pacem
et loca. Primus igitur in hac legatione Philippi quidem dolus, ho-
minum vero istorum injustorum et diis invisorum mercatus impro-
bus talis exstitit, propter quem et illo tempore et nunc et in aeternum
profiteor me cum istis pugnare et inimicitias gerere.

11. Jam aliud statim longe illo gravius flagitium animadvertite.
Posteaquam jurejurando pacem firmavit Philippus, occupata prius
Thracia istorum culpa qui decreto meo non paruissent, rursum ab
iis pretio mercatur, ut ne decederent ex Macedonia, donec ea quae
ad expeditionem pertinebant contra Phocenses susceptam instructa
habuisset, ne, si vobis isti renuntiassent eum parare se et brevi tem-
pore profecturum, exiretis ipsi circumactisque triremibus ad Pylas
navigantes Porthmum ei quemadmodum antea intercluderitis, sed ut
simul haec renuntiantibus istis vos audiretis, simul ille intra Pylas
ingressus esset, vosque'nihil quicquam agere possetis. Tanto autem
in timore erat tamque vehementer aestuabat Philippus, ne, etiamsi
haec praeoccupasset, vos antequam Phocenses periissent audita re
mittendum iis auxilium decerneretis atque ita res sibi de manibus
elaberentur, ut iterum impurissimum hunc conducit, non jam corn-
muniter cum caeteris legatis sed ipsum separatim, quo ea vobis
diceret ac renuntiaret, per quae omnia perierunt.———-

12. Oro autem vos, Athenienses, atque obtestor, ut per totum
hoc judicium memineritis, si nihil AEschines extra causam criminatus
esset, me quoque nullum ab hac alienum verbum fuisse facturum,
sed cum iste omnia crimina et maledicta coacervarit, necesse quo-
que mihiest ut ad singulas criminationes pauca respondeam.—-Quae-
nam igitur illius verba tum fuerunt per quae perierunt omnia? Non
esse tumultuandum, propterea quod Philippus esset intra Pylas
progressus: omnia enim vobis ex animi sententia processura, si
modo quiescatis, atque intra biduum vos aut triduum audituros,
quorum hostis venisset, iis amicum, contra, quibus amicus, iis ho-
stem esse factum. Neque enim verbis aiebat amicitias confirmari,
graviter et magnifice pronuntians, sed utilitatum communione: ex·

z

