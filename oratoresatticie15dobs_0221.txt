DE CORONA. 205

patria mea dicere, ipsum pro Philippo: non cnim vos de sententia
demovere conaretur, nisi talis reapse, esset vestra de utroque no-
' strum existimatio. Atqui illum injusta dicere, cum vos sententiam
eam mutare suadeat, ego facile docebo, non calculis adhibitis—non
enim ita rerum gestarum subducuntur rationes—sed singularum
actionum memoria breviter repetita, vobisque qui auditis rationum
judicibus simul et testibus assumptis. Mea enim reip. administra·
tio, quam iste criminatur, effecit, ut pro eo quod Thebani una cum
Philippo in nostram regionem invaderent, quod omnes existimabant
futurum, illi conjunctis nobiscum copiis eum prohiberent: pro eo
quod bellum in Attica versaretur, ad septingenta ab urbe stadia
in Boeotorum finibus gereretur: pro eo quod praedones ex Euboea
profecti nos diriperent vexarentque‚ ut pace Attica. maritima per
omne belli tempus frueretur: pro eo quod Hellespontum teneret
Philippus, Byzantio occupato, ut conjuncti nobiscum Byzantii bel-
lum ei communiter inferrent. Nunquid calculis tibi similis videtur
ea quae de rebus gestis initur ratio? aut haec contrario judicio tolli
oportere putas, et non quomodo sempiternae consecrentur memoriae
videre? Mitto quod crudilitatem eam, quam ubicunque aliquos pe-
nitus in suam potestatem redegerat Philippus licuit conspice1·e‚aliis
experiri contigit, humanitatis autem, quam ille cum ad caetera viam
affectaret vobis ficte ostentabat, fructus vos merito percepistis.

68. Verum haec missa facio. Attamen hoc dicere non verebor,
eum, qui in oratorem juste velit inquirere neque calumnias inten-
dere, non ea quae tu modo commemorabas, crimini esse daturum,
exempla fingentem verbaque et gestus imitantem,-—omnino enim
in eo, nonne vides? positae sunt fortunae Graeciae, illone an illo
verbo usus sim, huc an illuc manum porrexerim—-, sed ipsas res
indagantem spectaturum, quas facultates quasque copias tum ha-
beret civitas, cum ad negotia ista accessi, quasque ego ei postea
rerum cura suscepta compararim, et quo loco fuerint res adversa-
riorum: deinde si quidem imminuissem reip. copias, in me crimen
haerere ostendisset, sin multum auxissem, non esset calumniatus.
Quoniam autem tu hoc defugisti, ego faciam: vos, utrum recte ora-
tionem instituam, spectate.

69. Copias igitur habebat civitas insulares, non universos, sed
infirmiores; neque enim Chios neque Rhodus neque Corcyra no-
biscum erant. Pecuniarum collatio descripta erat ad quinque et
quadraginta talenta3 atque haec jam ante erant exacta. Gravis
armaturae militem aut equitem praeterquam urbanum habebamus nul-
lum. Quod autern erat omnium maxime et formidandum nobis et
hostibus utilissimum, perfecerant isti ut finitimi omnes inimicitiis
essent erga nos quarn amicitiae propiores, Megarenses, Thebani,
Euboei. Res igitur civitatis hoc erant loco, neque praeter haec di-

