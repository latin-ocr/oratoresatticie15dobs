212 DE CORONA.

sed et totoe civitates et nationes, quanto aequius est et verius com-
munem omnium hominum, ut credibile est, fortunam et concursum
quendam rerum saevum atque infaustum horum causam fuisse existi*-
mare? At tu, his omissis, me qui apud hos remp. gessi criminaris,
idque cum scias, si nou totum, partem certe maledicti tui cum ad
omnes tum ad te maxime pertinere. Nam si ego, summa potestate
praeditus, per me ipse de rebus consilia inivissem, licuisset utique
vobis aliis oratoribus me criminari: at si vos semper in concionibus
aderatis, si communiter omnibus ad deliberandum quid expediret
respublica proponebat, si haec curn omnibus eo tempore optima vi·
debantur tum maxime tibi,-—uon enim benevolentia adductus, spem
gratiam, honores, quae omnia inerant in iis quae tunc a me gereban-
tur, mihi concedebas, sed veritate victus scilicet et quia nihil melius
quod diceres haberes—, non tu injuste improbeque facis, qui ea
nunc reprehendis, quibus tum afferre non poteras meliora?

83. Apud alios equidem homines haec quodammodo video defi-
nita esse passim et ordinata. Facit aliquis injuriam sponte? ira et
poenae adversus eum parantur. Erravit aliquis invitus? veniam pro
supplicio impetrat. Nec injuriam fecit quis nec erravit, sed cum se
totum iis quae omnium opinione commoda videbantur tradidisset,
successu caruit pariter ae reliqui? non exprobrare neque maledicere
huic tali convenit, sed una cum illo dolere. Atque haec omnia non
solum legibus contineri reperientur, verum etiam ipsa natura legibus
non scriptis hominumque moribus definivit. AEschines igitur usque
adeo omnes mortales crudelitate et calumniandi studio superavit, ut
etiam ea, de quibus ipse tanquam de infortuniis disserebat, mihi cri-
minis loco ponat.

84. Et praeter caetera, quasi ipse simpliciter atque optimo erga
vos animo cuncta dixisset, observare vos me et cavere jussit, ne
fucum faciam neve seducam, callidum et praestigiatorem et sophistam
ethis similia me appellans ε quasi vero si quis prior alteri impegerit
quae in se insunt, ea sic essent adhaesura neque unquam auditores
sint quaesituri, qualis tandem is ipse sit qui ista dicat. Ego vero scio
quidem istum vobis notum esse omnibus, vosque arbitrari multo
magis haec in eum quam in me convenire. Quin et illud quoque
compertum habeo, meam in dicendo facultatem—esto enim. Quan-
quam ego video equidem eorum qui dicunt eloquentiae dominos esse
ut plurimum auditores ι ut enim vos accipitis et benevolentia quem-
que prosequimini, ita is qui dicit sapere videtur. Sed tamen si qua
mihi sit hujusmodi exercitatio dicendi, lianc vos reperietis omnes in
rebus communibus pro vobis semper esse versatam et contra vos
nunquam ne privatim quidem, istius autem eloquentiam huic eontra-
riam, non solum ad hostium agendam causam adhibitam, verum
etiam si quis animum ejus solicitavit aut alicubi offendit, adversus

