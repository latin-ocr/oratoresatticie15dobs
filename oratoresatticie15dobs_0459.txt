CONTRA TlMOCRATEM. 443

praemium hoc Minervae consecrarunt: aut oppidatim, hi
vel illi populum coronarunt, servati* a populo, veluti, Euboeenses
servati etin libertatem asserti coronarunt populum.
Alibi alicubi adscriptum fuit, Cono de navali praelio Laco-
nico. Chabrias de navali praelio Naxio. Nam tales
fuerunt coronarum inscriptiones. Ea igitur quae nobis honori dudum
fuerunt, et admirationem pepererunt, destructis cor'onis sunt abolita:
phialis autem, quas iste ganeo vobis illorum loco procuravit, inscri-
ptum est, Androtione curante factae sunt. Et cujus cor-
pus stupris inquinatum, ingredi templum leges vetant, ejus nomen
in sacris templorum vasis est inscriptum. Quidni vero simile istud
esset veteribus inscriptionibus et aeque honorificum reipublicae?
Tria igitur hinc constat eos maxime nefaria perpetrasse. Nam ct
deam coronis spoliarunt: et urbis illam facinorum celebritatem et
admirationem, quarum coronae monimenta fuerant, aboleverunt: et
his qui coronas dedicarant, non parvam gloriam sustulerunt, quo
minus acceptorum beneficiorum memores ac grati esse videantur.
42. Quamvis igitur talia et tanta mala fecerint, tamen ita insignis
eorum stupor est et impudentia, ut et iste propter illum se impune
speret abiturum, et ille assideat, nec intueri lucem vereatur, his
rebus gestis. Est· autem non ita modo impudens in pecunia ra·
pienda, sed etiam ita stultus, ut ignoret illud, cor-onas esse virtutis
signum, phialas vcro, et pocula, et ejus generis alia, divitiarum ; et
coronam quamvis, tametsi pusilla sit, aeque honorificam esse, ut
magnam: sed pocula, aut acerras, aliaque generis ejusdem vasa,
si permulta suerint, opinionem quandam opulentiae possessoribus
conciliare, sin ob minuta superbieris, tantum abesse, ut propterea
quicquam existimationi tuae accedat, ut etiam ineptus esse videaris.
lste igitur gloriae possessiones sustulit, opulentiae reposuit, minutas,
et vobis indignas. Ac ne illud quidem animadvertit, populum nun-
quam de pecunia cumulanda vehementer laborasse: de acquirenda
vero gloria sic, ut de, nulla re alia„ Id quod ex eo cernitur, quod
curn aliquando maximam inter omnes Graecos pecuniam haberet,
eam omnem honoris augendi studio insumpsit: ac gloriae causa
tributa conferre de suo voluit, neque ullum periculum unquam de-
trectavit. Unde possessiones> immortales sibi comparavit, partim
rerum gestarum memoriam, partim donariorum, quae propter illas
dedicata sunt, praestantiam, propylaea haec, aedem Minervae, navalia,
porticus ε non urceolos duos, aut aureos caliculos quatuor aut tres,
librae pondere singulos, quos cum tibi visum fuerit, denuo con·
flandos esse decernes. Nec enim decimas a civibus exigendO, neque
ea quae hostes eis imprecati essent factitando, aut dupla tributa ex-
torquendo, haec consecrarunt, neque tui similibus consiliariis utendo
rempublicam gesserunt: sed hostibus superandis, et iis rebus ge-

