292 ADVERSUS LEPTINEM.

tantis temporibus utiles praebuerunt, qualia paulo ante Phormio re·
censuit, et ego modo dixi; sed multi etiam alii, qui totas civitates,
patrias suas, Laconico bello, societate nobiscum conjunxerunt, tum
dicendo quae reipublicae vestrae prodessent, tum agendo: quorum
aliqui ob benevolentiam erga vos patria carent. Ac inter illos, Co-
rinthiorum exsules primi occurrunt: cogor autem ea dicere apud
vos, quae ipsc e natu majoribus inter vos audivi. Ac cetera in quibus
nobis utiliter inservierunt, omittam. Sed, cum magnum illud cum
Lacedaemoniis proelium ad Corinthum committeretur: deliberan-
tibus his qui in urbe erant, post pugnam, de militibus intra moenia
non recipiendis, sed de caduceatoribus ad Lacedaemonios mitten-
dis, hi curn viderent nostram urbem adversa fortuna usam, et La-
cedaemonios iter nostris interclusisse, non prodiderunt θος, neque
seorsim suae saluti consuluerunt; sed, quamvis universi Pelopon-
nesenses armati in propinquo essent, portas nobis, invita et repu-
gnante multitudine, aperuerunt, ac praeoptarunt cum vestris qui eo
tempore militabant, si res ita ferret, quidvis potius perpeti, quarn
extra periculum sine vobis incolumes evadere, exercituque in
urbem introducto, tum vos tum socios conservarunt. Deinde pace
cum Lacedaemoniis facta, duce Antalcida‚ ob haec sacta in exsilium
acti sunt a Lacedaemoniis. Vos vero susceptis iis, bonorum virorum
suncti estis officio. Decrevistis enirn eis omnia quibus indigebant.
Nunc vero an ea rata esse debeant, deliberamus? Sed isthaec ipsa
deliberatio turpis vobis futura est, ubicunque auditum fuerit, Athe-
nienses consultare, utrum relinquenda sint ea, quae bene meritis data
fuerint. Jam olim enim haec et meditata et decreta esse oportebat.
Sed hoc quoque senatusconsultum recita.

SENATUSCONSULTUM.

Quae Corinthiis propter vos in exsilium actis decrevistis, judices,
haec sunt. Quod si quis illa tempora intuens, sive ipse interfuisset,
sive aliquem rei gnarum commemorantem audivisset, nunc legem
hanc illis temporibus data dona eripientem audiret, quantae malitiae
legis istius approbatores condemnaret! Qui urgente necessitate tam
humani essemus ac nihil non faceremus, post vero votorum omnium
facti compotes, ita ingrati et malitiosi deprehenderenmr, ut non
contenti spoliasse eos qui dona accepissent, etiam legem tulissemus
ne cui honorem habere liceret. Haud injuria nimirum, nain indigni
quidam donis fruebantur: hoc enim in oratione sua passim incul-
cabunt. Age vero num nos illud ignorare dicemus, de dignitate,
turn curn damus, esse judicandum, non longo post temporis inter-
vallo? Nam initio non tribuere aliquid, prudentium hominum est:
eos autem qui habent spoliare, invidentium, Quam opinionem a

