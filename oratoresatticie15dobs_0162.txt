148 DE REPUBLICA ORDINANDA.

brias ; ipsi enim videmini propter honorum magnitudinem, quos pro-
pterea ducibus decrevistis, harum rerum gloria illis cedere.

9. Quin etiam civilia dona ut illi pulcre largiebantur, sic vos non
recte, peregrinis porro munera quomodo illi distribuebant? Menoni
Pharsalio qui duodecim argenti talenta ad bellum gestum in Eione
ad Amphipolim suppeditarat, et ducentos equites clientes suos sup-
petias miserat, non civitatem decreverunt, sed immunitatem tantum
dederunt. Et ante hunc Perdiccae‚ qui quo tempore Barbarus Per-
sarum rex olim Graeciam hostiliter invaserat rex Macedoniae fuit, et
Barbaros qui post acceptam cladem Plataeis recedebant delevit et
regi Persarum integram illam stragem fecit, non decreverunt civita-
tem, sed immunitatem duntaxat, magnam nimirum et praeclaram et
venerabilem suam patriam existimantes et quovis majorem benefic-AO.
Nunc vero, Athenienses, homines perditos servos servis genitos, ac-
cepto tanquam pro aliis mercibus pretio, cives facitis. Et haec vo-
bis agere visum est non quod deterioribus sitis ingeniis quam ma-
jores vestri, sed quod illi ipsi de se praeclare senserunt, vobis autem,
Athenienses, id ereptum est. Neque vero fieri unquam profecto po-
test, ut homines parvis et vilibus occupati rebus sublimes et genero-
sos spiritus concipiant, quemadmodum vicissim natura non fert ut
splendidis et praeclaris negotiis dediti, animos pusillos habeant et
abjectos: nam qualia hominum studia fuerint, talibus eos animis
etiarn esse praeditos necesse est.

10. Considerate, quaeso, quae capita enumerari possint earum re·
rum quas illi gesserunt quasque vos geritis, an his inter se collatis
vobis ipsis meliores fieri possitis. Illi igitur annos quinque et sexa-
ginta Graecis volentibus imperarunt; amplius decies mille talenta in
arcem congesserunt3 multa et praeclara terra marique pugnantes
tropaea erexerunt, quae etiam nunc laudi nobis ducimus. Atqui pu-
tare debetis illos ea erexisse, non ut nos illa spectantes tantum ad-

miraremur, sed ut etiam virtutes eorum a quibus consecrata essent ,

imitaremur. Et illi quidem haec: Nos vero tanta circumdati soli-
tudine quantam videtis omnes, considerate an similia. An non am-
plius mille et quingenta talenta in Graecorum mendicos frustra pro-
fudimus? An non et privatae familiae omnes et aerarium publicum et
quae a sociis conferuntur sunt exhausta? An non quos in bello so-
cios nobis adjunximus, hi pacis tempore perierunt? At, per Jovem,
haec sola scilicet tunc meliora fuere quam nunc, caetera vero deteri-
ora? Plurimum certe abest. Sed quid? Consideremus vultis? ΙΕ-
dificia igitur et ornamenta urbis, templorum et portuum et quae sunt
ejus generis alia, tot et tanta illi reliquerunt, ut ad eorum excellen-
tiam nihil possit posteritas addere3 nempe propylaea haecce quae in
conspectu sunt, navalia, porticus, cetera, quibus illi urbem nobis ex·

