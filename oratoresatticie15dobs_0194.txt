178 DE CORONA.

decretum fecerat in judicium vocavit. Ac mihi hoc quoque decre-
tum cape et recita. Recita.

DECRETUM.

Arelionte chaeronda Hegemonis s.‚ xxv. die Garnefionis, tribu praesidente Leon-
tide, Aristonicus l‘hrearrhius dixit: Quoniam Demosthenes Demosthenis f. Paea-
niensis multas et magnas populo Atheniensi utilitates attulit, multisque ejusdem po-
puli sociis et antea et hoe item tempore suis decretis profuit, atque aliquas Euboeae
civitates liberavit, quoniam denique perpetuam erga pop. Atheniensem benevolen-
tiam praestat, et tum dicendo tum agendo quantum potest ipsis Atheniensibus et aliis
Graecis consulit, placere senatui populoque Atheniensi ut Demosthenes Demosthenis
s. Paeauiensis laudibus ornetur atque aurea corona coronetur, ejusque coronae praedi-
catio fiat in theatro Dionysiis tragoedis novis: praedicationis autem curam habeat
praesidens tribus et certaminum praefectus. Dixit Aristonicus Phrearrhius.

Estne igitur quisquam vestrum qui civitatem hanc dedecore aliquo
affectam, aut ludibrio habitam aut derisam, propter hoc decretum
esse sciat, quae iste modo futura esse dicebat, si ego corona dona-
tus fuero? Atqui cum recentia adhuc omnibusque nota sint facinora,
si recte fuerint gesta, gratiam consequuntur, siu aliter, poenamss
Mihi vero gratiam tum relatam fuisse constat, non culpam aut sup-
plicium.

27. Quare usque ad illa tempora, quibus haec gesta sunt, in con-
fesso est me omni tempore civitati optime consuluisse, quod cum
deliberabatis vos, sive dicerem quid sive decernerem pervici, quod
decreta mea peracta sunt, coronaeque exiis civitati et mihi et vobis
omnibus comparatae, quod vos sacrificia diis et supplicationes pro
rebus istis tanquam faustis et utilibus fecistis. Postquam igitur
depulsus est ex Euboea Philippus, armis quidem a vobis, consiliis
autem in rep. gerenda et decretis, disrumpantur licet istorum qui-
dam, a me, alteram civitatis nostrae oppugnandae viam quaerebat.
Cum igitur videret nos majore quam reliqui omnes mortales frumenti
copia uti aliunde importati, rei frumentariae exportandae potestatem
concupivit, progressusque in Thraciam a Byzantiis, sociis suis,
primo quidem petivit ut conjunctis copiis una secum bellum vobis
inferrent: quod cum illi recusarent, negarentque se his conditionibus
cum eo societatem inivisse, vera praedicantes, urbem iste vallo cir-
cumjecto machinisque admotis oppugnabat. Haec cum fierent.
quid nos facere conveniret, non jam quemquam interrogab03 per-
spicuum enim est omnibus: at quis fuit qui Byzantiis opem tulit
quique eos servavit? quis prohibuit ne Hellespontus temporibus illis
a nobis alienaretur? Vos, Athenienses. Vos autem cum dico,
rempublicam dico. Quis vero pro republica dicebat, decernebat,
agebat, se denique totum rebus gerendis minime sibi parcens offe-
rebat? Ego. Atenim quantum haec omnibus profuerint, non jam vos

