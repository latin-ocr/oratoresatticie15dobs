DE MALE GESTA LEGATIONE. 273

sium, eumque ad Philippum remisit? Post, ille conductitios milites
adduxit, alter intus talia instruxit. Non enim est, non quicquam est
rerum omnium, quod magis sit cavendum, quam ne quem vulgo ma-
jorem fieri patiamini. Ne mihi sit incolumis, neque vero pereat quis-
quam, eerti cujusdam arbitratu, sedis quern facta sua tuentur, con-
traque, ut jus et aequum est, in istum sententia feratur. Hoc enim
populare est.

83. Jam saepe accidit, ut pro ratione temporum, quidam apud
vos multum potuerint, ut Callistratus ille, ut Aristopho, Diophantus,
alii his antiquiores. Sed ubi horum singuli principatum tenuerunt?
Apud populum. In judiciis autem, ad hodiernum usque diem nemo
vel vobis, vel legibus, vel jurejurando plus valuit. ltaque nec istum
nunc sinatis. Hanc enim rem vobis magis esse cavendam, quam
istis fidendum, ut sciatis, responsa deorum vobis recitabo, qui sem· ,
per multo magis rempublicam tuentur, quam ipsi magistratus. Re-
cita oracula. ·

ORACULA.

Auditis, Athenienses, qualia dii vobis praedicant? qui, si belli tem-
pore vobis haec respondissent, imperatores cavendos esse vobis
monuissent (belli enim duces sunt imperatores), at pace facta, rei-
publicae gubernatores. Hi enim duces sunt, his vos paretis, ab his
periculum est, ne decipiamini. Urbem porro conjungendam esse
monet oraculum, ut omnes consentiant, neve hostibus voluptatem
praebeant. Utrum igitur putatis, Athenienses, eum qui tot scelera
perpetravit, conservatum, an mulctatum, voluptatem Philippo prae-
bitururn? Equidem opinor conservatum. Asserit autem oraculum,
semper esse curandum ne hostes gaudeant. Omnes igitur hortatur
uno animo, ad puniendos eos qui aliquid officii hostibus praestiterunt,
Jupiter, Dione, omnes dii. Foris sunt qui insidientur, intus qui
juvent insidiatores. Proinde insidiatorum munus est, largiri: ad-
jutorum autem, accipere, et eos qui acceperint, tueri.

84. J am humana etiam prudentia perspici potest, omnium inimi-
cissimum esse, et maxime periculosum, si princeps civitatis iis fa-
miliaris fiat, quorum animi a populi studiis abhorrent. Quibus enim
rebus Philippus omnes subegerit, qua ratione maxima quaeque con-
fecerit, spectate. Emendis actionibus ab iis qui vendebant, eorrum-
pendis principibus civitatum, iisque extollendis. Haec autem utraque
in vestra potestate est, hodie, si vultis, facere irrita, si et audire
istos noletis, qui talibus hominibus patrocinantur, sed ostendetis,
nullam eorum esse apud vos auctoritatem (nunc enim vos in sua
potestate-esse dicunt), et ipsum venditorem punietis, idque in con-
spectu omnium. Nam cum omnibus jure irascimini, Athenienses,

2 N

