DEMOSTHENIS
CONTRA ARISTOGITONEM

ORATIO PRIOR.

1. JAMDUDUM, Athenienses, dum sederem, et accusantem au—
direm, ut vos, Lycurgum, cetera praeclare eum dicere putavi, unum
sum miratus, cum vehementer contendentem viderem, an illud ig-
noraret, causae hujus aequitatem, neque propter a se habitam, ne-
que propter a me habendam orationem, fore firmam : sed ejus pen-
dere vires ex cujusque vestrum vel odio, vel approbatione improbi-
tatis. Ac ego sane existimo accusationem, verborumque copiam,
propter consuetudinem, et vestram auscultationem esse adhibendam,
sed hujus negotii judicium, pro suo quemque ingenio, domo pridem
secum attulisse3 et nunc, si plures sitis, qui ametis improbos, et
tueamini, periisse nobis omnia verba quae fecimus, sin oderitis, poe-
nas istum, si deus voluerit, daturum esse.

2. Cum autem multa verba facta sint, eaque recte omnia, non
tamen dicere dubitabo, quid mihi videatur. Ego causam hane nulla
re prorsus convenire puto cum ceteris. Quod ita esse, sic intelligetis.
Ad omnia judicia veniunt, judices, rem ex accusatore et reo cogni·
turi, de qua erit pronunciandum: adversarii, ostensurus uterque se
praesidia legum habere firma. Causae autem hujus quae ratio est?
Vos controversiae disceptatores adestis, eum magis quam nos accu-
satores sciatis, et aerarium esse istum, et scripturn in arce, nec ei
licere in publico dicere (itaque vestrum quisque accusatoris vicem
obtinet, et causam tenet, neque necesse habet eam cognoscere)
reus autem praesidii prorsus nihil habet ad incolumitatem, nonjustam
causae defensionen, non vitam humaniter actam, non aliud boni
quicquam, sed quae etiam insonti terrorem incuterent, per ea se
fore incolumem arbitratur. Spem enim salutis suae in insigni impro-
bitate collocat.- Quae cum ita sint, recte dici queat, opinor, reum
esse nunc Aristogitonem,judicium autern fieri de vobis, et existima-
tionem agi vestram. Nam si iracundiam in adeo magnis et mani-
festis sceleribus declarabitis, et severitatem vestram, ut judices esse
vos et legum custodes, ut estis, ingressos putabunt: quod si quid
aliud his plus valuerit, quod etsi nemo sc fecisse fatebitur, in suf-
fragiis tamen apparebit, vercor, ne. quovis eos tempore qui studeant
csse improbi iu republica, tanquam lanista} quibusdam exercere velle

