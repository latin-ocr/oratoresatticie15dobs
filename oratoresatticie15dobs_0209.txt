DE CORONA. 193

tias autem atque ad offensiones mutuas proclives sitis, ego hoc ut
ne fieret assidue providebam t non quod mea solum sententia du-
ctus haec conducere existimabam, sed quia sciebam Aristophontem
itemque Eubulum semper hanc inter vos amicitiam conciliare stu-
duisse, et cum aliis in rebus saepenumero inter se dissentirent, in
hac nunquam non consensisse. Quos tu vivos, 0 bellua, adula-
tionibus sectabaris, mortuos non te pudet criminari: nam quae mihi
de Thebanis objicis, in iis multo magis illos quam me reprehendis,
qui societatem istam ante me approbarunt. Verum illuc uncle di-
gressus sum revertor, quod Amphissensi scilicet bello hujus opera
concitam, et perfectis per alios ejus adjutores adversus Thebanos
inimicitiis, accidit ut Philippus nos adoriretur, cujus rei gratia civi-
tates isti inter se commiserunt, et nisi priores experrecti paululum
essemus, ne colligendi quidem nostri data esset facultas: eo usque
isti rem perduxerant. Quo animo autem tum inter vos affecti fueritis,
his decretis ac responsis auditis, cognoscetis. Age cape illa et recita.

DECRETUM.

Archonte Heropytho, mensis Elaphebolionis xxm, tribu Erectheide praesidente, de
sententia senatus et Strategorum, quoniam Philippus finitimas urbes alias occupavit,
alias vastavit, denique in Atticam parat invadere, pro nihilo ducens soedera inter uos
percussa, acjusjurandum suum pacemque factam solvere instituit, placuit senatui po·
puloque, ut mittantur ad eum caduceator et legati, qui cum eo agant, hortenturque,
maxime ut concordiam nobiscum factam tueatur et conventa, sin minus, ut spatium
deliberandi det civitati induciasque faeiat usqne ad mensem Thargelionem. Lecti
sunt e senatu Simus Anagyrmius, Euthydemus Phliasius, Bulagaros Alopecensis.

ALIUD DECRETUM.

Archonte Heropyth0, mensis Munychiouis die ultimo, de sententia Polemarchi ε
Quoniam Philippus alienare Thebanos a nobis aggreditur, et cum universo exercitu
in maxime vicina Atticae ingredi parat loca, neglectis quae inter nos sunt soederibus,
placuit senatui populoque, ut mittantur ad eum caduceator et legati, qui petant eum-
que hortentur ut inducias faciat, quo populus quoad ejus fieri poterit deliberet ε nunc
enim non censuit vel mediocre quidem auxilium ferre se oportere. Lecti sunt e senatu
Nearchus Sosinomi f„ Polycrates Epiphronis‚ et caduceator Eunomus Anaphlystius e

plebe.

Recita jam et responsa.

RESPONSUM AD ATHENIENSES.

Rex Macedonum Philippus senatui populoque Atheniensi S. Qua erga nos ab initio
voluntate fueritis, non ignoro, quantoque studio elaboraveritis ut Thessalos et Theba-
nos, atque etiam Boeotos, ad vos alliceretis. At cum cepissent illi saniora consilia
neque vobis submittere voluissentjudicia sua, sed in utilitatis suae partibus mansissent,
vos nunc mutata sententia, missis ad me legatis ac fecialibus, foederum admonetis et
inducias fieri petitis, nulla prorsus injuria a me affecti. Ego vero, auditis legatis ve-
stris, assentior postulatis et inducias facere paratus sum, si modu ecs qui vohis parum
recte consulunt amandatos ea qua digni sunt ignominia mulctabitis. valete.

20

