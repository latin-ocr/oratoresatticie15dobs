CONTRA TIMOCRATEM. 421

adscriptum fuerat Í¾ lex haec rata esto tum demum ubi huic praetori
alius successerit. Is vero qui post eas legem hanc tulit jam recita-
tam, non aequum censuit, easdem leges quae jubentur posterius
quam latae sunt, ratae esse, referri ad eum diem a quo latae essent,
neque prius habendas esse ratas quam cujusque auctor postulasset.
Huic legi considerate quam contraria sit ea, quam iste tulit. Nam
illa jubet legem, sive a praefinito tempore, sive ab eo die quo lata
fuerit, ratam esse: iste vero scripsit, et si quis damnatus fuerit, de
praeteritis loquens. Neque id ipsum definiit, adscripto praetore a
quo, sed fecit, non modo ab isto die quo legem tulit, ratam, sed
etiam ab eo tempore, antequam nostrum quisquam nasceretur. Nam
omne praeteritum tempus, quod infinitum est, una comprehcndit.
Atqui te oportuit, Timocrates, aut istam non sancire, aut illam
abolere, et non, ut tuae libidini satisfieret, conturbare omnia.
12. Lege aliam legem.

LEX.

Neque de ignominiosis, pristinam eis dignitatem restituendam esse, neque de his
qui divis debent, aut aerario Atheniensium, de remittenda mulcta, aut militia, nisi
prius decreverint Athenienses, sex millibus non pauciores licere id, quibus occulte
decernentibus ita fuerit visum. 'rum vero demum referre liceat, quatenus senatui
populoque visum fuerit.

Alia haec lex est', quae' de ignominiosiS, et aerariis referre vetat,
aut respondere de aere alieno condonando, aut militia, nisi potestas
data fuerit, eaque non pauciorum quam sex millium decreto: iste
vero palam scripsit, etiamsi quis aerarius ad vincula sit damnatus,
remitti ei licere, si modo vades dederit, cum nihil de his adJectum
sit, neque potestas dicendi data. Cum autem lex nec impunitatem
adepto licentiam det, suo arbitrio quidvis decernendi, sed ea dun-
taxat, quae senatui populoque probata fuerint, isti ne haec quidem
injuria satis fuit, impunitate non data, dicere et legem ferre hisce de
rebus, sed insuper etiam, nulla horum apud senatum, nulla apud
populum facta mentione, occulte, dimisso senatu, aliis propter
festum serias celebrantibus, clandestine legem obtrusit. Atqui opor-
tebat te, Timocrates, quum legem, quam modo recitavi, scires, si
rite agere velles, primum referre ad senatum, deinde rogare populum,
et sic, si omnibus Atheniensibus videretur, scribere et legem ferre
de istis, idque tempore legitimo exspectato, ut rebus ad hunc modum
administratis, etiamsi quis ostendere conaretur, eam legem non
esse e republica, saltem non insidiose egisse videreris, sed opinionis
errore deceptus impegisse. Nunc, quoniam et clanculum, et subito,
et contra leges, istam legem in ceteras intrusisti potius quam tulisti,
omnem tibi postulandae veniae causam ademisti. Nam iis qui

