DE MALE GESTA LEGATIONE. 227

sis, et prolixam vobis »orationem recensebat, quam se contra The-
banos apud Philippum habuisse diceret, et capita vobis referebat,
et commemorabat, se id sua effecisse legatione, ut intra biduum,
aut triduum, si domi maneretis, et non mo-veretis bellum, neque vo-
bis ipsi negotium facesseretis, audituri essetis et Thebas solas abs-
que reliqua Boeotia obsideri, et Thespias atque Plataeas instaurari,
et Apollini pecuniam solvi, non a Phocensibus, sed a Thebanis,
qui auctores fuissent templi occupandi. Se enim docuisse Philippum,
nihilo deliquisse minus eos qui facere cogitassent, quam qui manus
intulissent ; proptereaque se proscriptum esse a Thebanis. Quin au-
divisse se, et Euboeensium quosdam territos et perturbatOS, propter
conjunctionem inter Philippum et urbem conciliatam, qui in hanc
sententiam verba fecissent, non praeterit nos, legati, quibus conditi-
onibus pacem feceritis cum Philippo, neque ignoramus, vos illi de-
disse Amphipolim, Philippum autem promisisse, traditurum se vobis
Euboeam. Atque aliud etiam se procurasse, sed nondum id velle
dicere, quosdam enim e collegis jam invidere sibi. Sic autem obscure
et tecte Oropum innuebat.

9. Cum vero propter haec celebraretur, curn et orator optimus, et
vir admirabilis haberetur, descendit magna cum majestate. Ego vero
ut surrexi, et ea ignorare me dixi, et eorum aliquid dicere sum co-
natus, quae ad senatum retuleram, ibi alter hinc, alter illinc assis-
tens, iste et Philocrates, clamitare, interturbare, me tandem sub-
sannare; vos tum ridere, tum neque audire velle, neque credere
posse alia, quam quae iste renunciaret. Atque, ita me dii bene ament,
haud ab re vobis id accidere videbatur. Quis enim tanta et tot obla-
tum iri bona existimans, ferret aliquem, qui aut ea nulla fore dice—
ret, aut acta istorum accusaret? Nam cetera omnia nimirum tum
minoris erant, prae excitatis exspectationibus et spe: qui refraga-
bantur, obturbare sine causa, et obtrectare videbantur, illa vero per
quam admirabiliter atque utiliter confecta esse putabantur civitati.

10. Qua igitur gratia vobis haec primo nunc in memoriam red-
egi, et recensui has orationes? Una de causa, eaque maxima et
prima, ut nemo vestrum, si quid me dicentem audierit, et acta ac-
cusantem, diffidat, idque iniquum et importunum esse putet, ac cur
tum illa non dixerim in re praesenti, et vos docuerim, demiretur:
sed pollicitationes istorum meminerit, quibus singulis temporibus
utentes, dicendi facultate alios excludebant, et renunciationem isti—
us praeclaram illam, ut sciatis praeter cetera omnia, etiam hanc ab
illo vobis esse factam injuriam, quod verum statim et cum opus erat,
audire prohibiti estis, spe et fucis et pollicitationibus decepti. Pri-
mum igitur hac, et ea potissimum, qua dixi, gratia haec commemo—
ravi. Deinde, quadam et hac nihilo minore de causa3 ut ejus, ante-
quam corrumperetur largitionibus, institutum in republica recordati,

