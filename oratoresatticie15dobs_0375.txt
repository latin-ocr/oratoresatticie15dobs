CONTRA ANDROTIONENI. 359

misistis, eam vos impetrasse pacem, quam voluistis. Jure igitur,
Athenienses, cum in utramque partem triremes tantum momenti
habeant, hunc terminum senatui statuistis, utrum is debeat accipere
praemium, necne. Nam si res ceteras omnes recte administrasset,
per quas autem res illas ab initio et paravimus, et nunc tuemur, eas
non fecisset,-triremes inquam—, nihil illae prodessent. Summa
rerum enim populo in primis, et incolumitas sarta tecta praestanda
est: istc autem usque adeo licere sibi existimat et dicere et scribere
quicquid libitum fuerit; ut senatum, qui et ceteris in rebus ita se
gessit, ut auditis, et triremes non fecit, praemio affici decreto jusse-
rit. Atque haec non pugnare cum lege, nee ipse dicet, nec vos
credetis.

6. Sed audio eum hujusmodi quiddam apud vos dicturum, non
stetisse per senatum quo minus triremes conficerentur: sed quae-
storem navalium fabrorum fugam cepisse quatuor talentis cum di-
midio ablatis, atque ita calamitatem fuisse in causa. Ego vero illud
ipsum demiror, primum, si postulat ut propter adversum casum
senatus corona ornetur3 narn rebus prospere gestis hujusmodi ho-
nores putavi esse propositos: deinde illud etiam vobis dicam. Nego
essejustum, utrumque dici, non contra legem donum esse datum,
et non stetisse per senatum quo minus triremes curarentur. Nam
si praemium senatui etiam non factis triremibus est dandum, quor-
sum illud dicere attinet, per quem steterit, quo minus factae sint?
Si non licet, qui magis sive per hunc, sive per alium steterit, sena-
tum accipere coronam decuit? Praeterea istiusmodi verba, ut mihi
videtur, vobis optionem dant, utrum existimetis excusationes et
verba vobis esse audienda hominum in vos injuriorum, an naves
possidendas. Nam si vobis iste ita satisfaciet, perspicuum erit cui-
libet senatui probabilem causam esse ad vos afferendam, non trire-
mes faciendas3 eo pacto et pecunia consumetur, et vos naves non,
habebitis ε si vero, ut lex jubet, et vestrum jusjurandum postulat,
acriter omnes omnino causas sustuleritis, et propter non factas tri-
remes praemium negaveritis, omnes, Athenienses, factas triremes
vobis tradent, ubi viderint cetera omnia fuisse apud vos lege infir-
miora. Neminem autem mortalium alium in causa esse, quo minus
triremes factae sint, id quoque perspicue ostendam. Senatus enim,
lege sublata, istum sibi patronum creavit.

7. Jarn quod ad impudicitiam attinet, respondebit, nos esse in-
jurios, et salsa in se maledicta jacere ait: nobis, si vera esse illa
confideremus, ad sexviros fuisse veniendum, ut ibi de mille drachmis
periclitaremur, si calumniari videremur: nunc nos fucum facere,
qui crimina et inania maledicta conquiramus, et vos obtundamus,
ad 'quos ea cognitio non pertineat.⁴ Ego vero censeo, illud primum
cum animis vestris esse cogitandum, multo maximum esse discrimen

