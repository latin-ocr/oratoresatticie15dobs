IN PHILIPPI EPISTOLAM. 121

quam majus onus quam sustinere valeat suscepit, omnes eorum
difficultates ab omnibus conspiciuntur.

5. Quod si quis vestrum, Athenienses, Philippi successus videns,
formidabilem eum existimat, et superatu difficilem, is quidem digna
sapienti viro providentia utitur: magna enim vis est in fortuna ad
omnes res mortalium, vel ea potius omnia sibi vendicat. Sed multae
sunt causae, propter quas aliquis non injuria nostram felicitatem non
minus quam illius optet: a majoribus enim nostris longo jam tem-
pore id accepimus, ut non huic solum, verum omnibus, ut verbo
dicam, Macedoniae regibus auctoritate excelleremus; illi Athenien-
sibus vectigales fuerunt, nostra civitas nulli unquam hominum. Prae-
terea tanto plures ad benevolentiam deorum habemus aditus, quanto
pietatis et justitiae perpetuo fuimus studiosiores. Cur igitur ille su-
periori bello successus majores habuit, quam nos? Quoniam, Athe-
nienses,-—nam libere vobiscum agam—, ille ipse militat, et oeru-
mnas tolerat, et praeliis interest, nec occasionem negligens, nec anni
ullum tempus praetermittens ε nos vero,——nec enim dissimulabo ve-
ritatem,—-hic otiose desidemus, cunctantes semper, et decernentes,
et sciscitantes in foro, nunquid dicatur novi. At quid magis novum
queat eo fieri, quod Macedo contemnit Athenienses, et illis tales li-
teras mittere non dubitat, quales paulo ante audivistis? Et is qui-
dem in procinctu habet mercenarios milites, atque adeo mediusfidius
nostrorum oratorum quosdam, qui, dum largitiones illius domum
recipiunt, non erubescunt Philippo vivere, nec animadvertunt, se et
rempublicam omnem et suas privatas opes exiguo lucello vendere.
Nos vero neque ullas ei turbas concitamus, nec militem peregrinum
alere volumus, nec ipsi militare audemus. Proinde minime mirum,
eum superiori bello conditione quam nos fuisse meliore ε hoc potius
mirandum foret, si nos, qui nihil facimus quod bellantes decet, pu-
taremus eum superaturos, qui nihil praetermittit, quod ad victoriam
parandam requiratur.

6. Quamobrem, Athenienses, haec animis infigere oportet, et cogi-
tantes, ne quidem in vestra esse manu, ut dicatis vos pacem agere,—
jam enim ille et bellum indixit, et reipsa intulit—, nullis jam parcere,
neque publicis, neque privatis opibus ; sed omnes, cum tempus postu-
larit, promptis animis militare} et meliores duces constituere, quam
prius. Nemo enim vestrum in ea esse debet opinione, ut quibus
rationibus felix reipublicae status labefactatus est, per easdem in in-
tegrum omnia restitui et meliora posse fieri putet: neque sperandum,
nisi veterem ignaviam vestram abjeceritis, alios pro salute et incolumi-
tate vestra strenue dimicaturos. Considerate potius, quam turpe sit,
curn majores vestri multos labores et magna pericula Laconico bello
sustinuerint, vos nec pro his, quae illi jure parta nobis reliquerunt, de-
fendendis fortiter pugnare velle: et cum iste e Macedonia prorum-

Β

 

