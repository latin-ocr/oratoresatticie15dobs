lN ONETOREM UNDE V1 11. 509

judicio sustulisse, testes rei gnaros vobis adducam. Cape testi-
monium.

TESTIMONIUM.

Constat igitur, eum viginti minis oedes oppigneratas indicasse,
praedium talento, et quasi octoginta minas dedisset controversiam
fuisse facturum. Quod igitur mendaciorum ejus manifestius indi-
cium requiritis, quam quod eum nunc aliud quam initio dixisse
constat? Mihi quidem hoc nullum videtur inveniri posse evidentius.

3. Considerate igitur hominis impudentiam, qui apud vos dicere
ausus fuit, se quanto id sit pluris quam talenti, eo me non fraudare,
idque cum ipsius aestimatione non sit pluris. Quid enim tibi vo-
luisti cum ante viginti minis aedes oppigneratas esse indicares, dum
octoginta minas petebas, si praedium pretii majoris fuit, ac non in
eo potius etiam illa duo millia drachmarum collocasti? An vero,
cum tibi visum fuerit omnes Aphobi opes tueri, tune praedium ta-
lenti duntaxat erit‚ et aedes duobus drachmarum millibus aestimatas
adjunges, et dos octoginta minae erunt, et utrisque potiri voles:
contra ubi tibi istuc non expediet, aedes, quod ego eas habeo, talenti
erunt, id vero quod de praedio superest, non minoris erit quam
duorum talentum, ut ego damnum isti dare, non affici ab eo injuria,
videar? Vides, ut te dedisse dotem simules, ac te dedisse nulla
prorsus ratione appareat? Res enim verae nullaque fraude concin-
natae, simpliciter, ut initio gestae sunt, ita manent: tu vero contra-
rium secisse convinceris ad nos in illius gratiam circumscribendos.

4. Jam ex his quale jusjurandum, si quis deferret, juraret, videre
est operae pretium. Qui enim octoginta minas dixit dotem esse, si
quis tum ei largitus esset, ut dato jurejurando se vera loqui, eas
auferret, quidnam facturus suit? Nonne constat eum fuisse pro-
missurum? Quid enim dicet, cur se tum juraturum fuisse neget,
cum nunc tam iniqua postulet? Pejeraturum igitur fuisse, se ipse
arguit ; qui nunc non octoginta minas, sed talentum se dedisse dicat.
Qui magis igitur eum, si conjecturis agendum est, in illis quam in
his pejeraturum existimetis? Aut quid de eo jure sentiri potest, qui
ipse se perjurii facile manifestum facit?

5. At fortasse non sic ab eo administrata sunt haec, nec undique
commenta ejus patent? imo et Aphobi talento litem aestimavit, et
ipse id se nobis redditurum spopondit? Sed considerate, hoc esse
testimonio, non modo mulierem esse Aphobi matremfamilias et
istum ei bene cupere, sed dotem etiam non esse numeratam. Quis
enim hominum ita stultus est, qui tanta pecunia data, post praedio
controverso pro pignore accepto, praeter ea damna quae prius fe-
cerit, pro injuriarum auctore, tanquam pro bene merito, se judica·

