CONTRA ARISTOGITONEM 1. 451

videamini. Omnes enlm improbi per se infirmi sunt: quem vcro vos
fovetis, fit potens. ν Quod ut ei, cui haec licentia contigit, quaestum
et potentiam auget, ita vobis est ejus licentiae auctoribus, opprobrio.

3. Priusquam autem, Athenienses, de privatis istius factis dicam,
vos diligenter expendere velim, et paucis, in quantum dedecus et
ignominiam civitatem publice conjecerint omnes istiusmodi belluae,
quarum medius, et postremus, et primus iste est. Qui, quae alia de-
signent, praetere0; sed in conciones ascendunt, in quibus vos sen-
tentiae dictionem, non improbitatis ostentationem oratoribus propo—
nitis, audacia, vociferatione, falsis criminationibus, calumnia, impu-
dentia, omnibus denique ejus generis rebus instructi. Quae delibe-
rantibus omnium suntinimicissimae, atque etiam omnium turpissimae,
ut arbitror. His probris omnem publicam honestatem superant, leges,
praesides, promulgationem, disciplinam. Quae si vos approbatis, si
vestro consilio fiunt, pergere, non prohiberi debent: sin ea corri-
genda vel nunc esse ducitis, ct quaejam dicta sunt, multo ante et
longojam tempore turpiter ab istis et male divexata, restituenda in
integrum, omnia hujus generis ingenia hodie sunt negligenda, et
vere pronunciandum est, et aequitatis amica Legum sanctio maximi
facienda, quae omnes et urbes, et regiones tuetur, et inexorabilis ae
veneranda Justitia‚ quam is qui sacrosancta initia nobis monstravit
Orpheus, solio Jovis assidentem, omnia facta hominum ait intueri.
Earn unusquisque in se ‚defigere putet oculos, itaque pronunciet, ut
caveat, et provideat, ne eamspudefaciat, a qua cognomen habetis
singuli, qui sorte judices quoque tempore delecti estis, ad omnium
in republica degentium honestatem, et jus, et utilitatem tuendam,
et hodierno die tanquam depositum jurejurando adstricti, accepistis
a legibus, republica et patria. Quod ni ita eritis animati, sed pro so-
lita facilitate ingressi sedebitis, vereor ne res in diversum vertat, et
nos, dum Aristogitonem accusamus, vos accusare videamur. Quo
enim evidentius ostensam a nobis istius improbitatem vos minus
curaveritis, eo majus dedecus suscipietis.

4. Atque haec hactenus. Omnino autem, Athenienses, familia-
riter again vobiscum, et vera dicam. Ego in concionibus cum viderem
constitui me a vobis, et deligi ad istius accusationem, aegre tuli, ab
eaque, ita me dii deaeque omnes ament, abhorrui. Neque enim ig-
norabam, eum qui tale munus apud vos obiisset, non sine malo abi-
turum, qnod si tantum non esset, ut statim sentiretur, at si saepe
fecisset, nec desisteret, celeriter iri cognitum. Necesse tamen esse
duxi, vestris parere voluntatibus. Ac delationis quidem causas, et
jura legum, ipsum, id quod fecit, Lycurgum evicturum putabam,
eumque testes improbitatis istius citare videbam t quae autem et co-
gitare eos, qni super republica et legibus deliberant, conveniat, et cir-
cumspicere deceat, ea dicere institui, ad eaque explicanda nunc ag·-

