IN ONETOREM UNDE VI Î™. 507

sciebam, tres ancillas ab eo postulavi, quae ct matremfamilias esse
mulierem et pecuniam penes istos esse norant, ut non verba modo,
sed quaestiones etiam (le re haberentur. Quae cum ei sic denun-
ciasse, et qui aderant omnes aequum postulare me pronunciarent,
ad hanc confugere probationem noluit: sed, perinde ac si talibus
in negotiis aliae probationes essent quaestionibus et testibus evi-
dentiores, neque testibus adductis de numerata dote, neque in
quaestionem datis ancillis de sororis matrimonio consciis, me, qui
haec ab eo postulabam, superbe omnino et contumeliose a collo-
quio suo repulit. Quid isto fieri posset homine iniquius? quis
magis de industria se ignarum esse aequi bonique simularet? Cape
provocationem et recita.

PROVOCATIO.

Vos autem et privatim et publice quaestionibus summam fidem ha-
betis: et, cum servi et ingenui adsunt, in explicanda controversia,
non utimini testimoniis ingenuorum, sed ita rerum gestarum veri-
tatem exquiritis, ut servos torqueatis. Nec injuria, J udices. Nam
aliquoties testium aliquos falsa testificari compertum est: nulli
vero servi subjecti quaestionibus unquam in tormentis mendacii
comperti sunt. Iste vero, tot jura aspernatus adeoque perspicuis
et magnis probationibus,praetermissiS, Aphobum testem adducendo
et Timocratem, hunc de data, illum de accepta, dote, sibi fidem
haberi a vobis postulabit, rem cum istis absque testibus transactam
fingens. Tantae vos vecordiae damnat.

13. Eos igitur neque vera, neque verisimilia dicturos, tum e prima
eorum confessione de dote non reddita, tum ex affirmatione de
eadem sine testibus reddita, tum ex ipso tempore quod in dis-
crimen jam adducta re familiari solutionem fieri non sivit, tum e
caeteris rebus omnibus, satis a. me ostensum esse existimo.

