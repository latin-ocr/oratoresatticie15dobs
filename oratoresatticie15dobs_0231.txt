DE CORONA. 215

89. EPIGRAMMA.

Pro patria hi tellure sua quondam arma ferentes,
Hostilem valida vim repulere manu.

Dum pro se positis certant virtute metuque,
Commune liis lethum palma beata suit,

Graecia capta fero ne subderet ora tyranno
Neu grave servitii ferret adacta jugum.

Patria sed gremio sessorum amplectitur ossa,
Nam legem humanis hanc deus imposuit.

Nil peccare deum est rectoque agere omnia cursu,
Sed fati certa estnec fugienda manus.

Audis, AEschine, etiam in hoc ipso epigrammate, quod nil pecc are
deum est rectoque agere omnia curs u. Non consiliario
facultatem rei bene gerendae ab dimicantibus adscripsit, sed diis im-
mortalibus. Quid igitur mihi, o scelus, his de causis maledicis eaque
loqueris, quae in tuum tuorumque caput dii convertant?

90. Cum multa igitur alia, Athenienses, mihi crimini dedit et in
me mentitus est, unum maxime demiratus sum, quod, dum ea quae
tum civitati nostrae acciderunt commemoraret, non ut benevolum
justumque decuit civem affectus est, non illacrymavit, non ullum
talem in mente sensum habuit, sed elata voce et laetabundus et gu-
lam dilatans putabat se mihi crimen inferre scilicet, indicium autem
contra se ipse ferebat, in reipublicae cladibus nequaquam se ut cae-
teros afflictum fuisse. Atqui eum qui sibi leges et rempublicam curae
esse dicit, quemadmodum iste nunc, si nihil aliud, hoc certe habere
convenit, ut iisdem rebus doleat iisdemque laetetur, quibus populus,
neque in publicis consiliis instituendis ab adversariorum partibus
stare3 quod tu nunc aperte facis, qui me omnium causam esse et
per me in molestias incidisse dicis civitatem, cum vos, Athenienses,
non mea administratione neque instituto adducti Graecis opitulari
coeperitis. Nam si mihi hoc a vobis daretur, me auctore tantopere
vos dominationi illi restitisse, quae in Graecos comparabatur, majus
utique mihi donum tribueretur, quam quae aliis unquam concessistis.
Sed neque ego haec praedicarim3 injuriam enim facerem vobis: ne-
que vos, certo scio, concederetis. At iste, si justum se praebere. vel-
let, nunquam ejusquam me cum gerit inimicitiae causa, gloriosissima
ex vestris ornamentis labefactaret et calumniis proscinderet.

91. Sed quorsum ego haec inculpo, cum alia multo atrociora ob-
jecerit ac ementitus sit? Nam qui mihi Philippi studium, o terra
diique omnes! objicit, quid hie dicere non audeat? Atqui, Her-
culem deosque testor universos! si quidem vere spectare oporteat,
mendaciis et ab odio profectis sermonibus sublatis, qui revera illi
sint in quorum capita eorum quae acciderunt culpam conferre om-
nes debeant, homines istius similes eos esse in singulis civitatibus

