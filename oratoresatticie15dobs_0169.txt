DE FOEDERE ALEXANDREO. 155

mus, ut quae hostes facile superasset, si utilitatis rationein habere vo-
luisset. Jure autem in hac sententia sunt: dum enim maris imperium
citra controversiam idque solum tenuerimus, ad terrestria pericula
propulsanda facile alia supplementa his copiis, quas in procinctu
habemus, invenire licebit: praesertim cum fortuna eorum insolentiam
depresserit qui tyrannicorum exercituum custodia muniebantur: at-
que eorum alii perierint, alios res ipsa docuerit esse contemnendos.

l l. Quod igitur ad naves attinet‚in quo momenti plurimum est, id
Macedo praeter alia supra commemorata violavit: sed inter omnia
Macedonum facta contumeliosissimum et insolentissimum illud est
quod nuper accidit, Cum ausi sunt contra commune foedus cum ip-
sis initum in Piraeeum appellere; et hoc, Athenienses, non quia una
triremis fuit ideo parvi ducendum est, sed eos periclitari patientiam
nostram voluisse, ut pluribus idern facere liceret, statuendum, et ut
declararent, sicut etiam in caeteris factum est, se communia decre-
ta non curare: nam eos ita paulatim irrepere et nos assuefacere vo-
luisse ad tales accessus perferendos, etiam inde perspicitur; ex eo
enim quod is qui tum navim appulit, quem statim una cum triremi
perditum avobis oportebat, petiit ut in nostris portubus parva navi-
gia fabricari liceret, cui tandem fuit obscurum, eos id consilii habuisse
ut intra portum statim essent potius quam ut in eum appellerent? et, si
parvula navigia toleraremus, paulo post triremes quoque; et, si pri-
mum paucas, paulo post multas: nec enim dici potest, quum Athenis
magna copia sit lignorum ad naves fabricandas, quae ligna et e loginquo
et difficulter importantur, in Macedonia, quae etiam aliis qui volunt
ea vilissimo pretio suppeditat, exstitisse penuriam. Sed arbitrabantur
naves ibi simul et fabricandas et in eodem portu implendas esse, quum
communi foedere sit sancitum ne quid tale admittamus, eamque li-
centiam indies fore majorem putaverunt, usque adeo illi nos e subli-
mi despiciunt propter nostrates doctores qui eis dictant quid facien-
dum sit. Sic una cum istis cujusdam ineffabilis dissolutionis et ig-
naviae nostram urbem condemnant, neque eam sutura providere, ne-
que unquam cogitare putant, quomodo tyrannus iste communi foedere
utatur; cui ego, Athenienses, vos hortor ut pareatis, quemadmodum
ego docui, et confirmare possim, ut qui hac aetate sum, nos et jure
nostro citra cujusquam reprehensionem et occasionibus sine ullo pe—
riculo usuros, quae nos ad prosequendas nostras utilitates incitant
et urgent z nam insuper etiam communi foederi adscriptum est, s i
participes communis pacis e sse velimus; at ver-
bum illud s i ve limus etiam contrarium complectitur, num taudem
desistere velimus aliorum ductum et auspicia turpiter sequi, an vero
ne recordari quidem ullius praeclari facinoris, quae ab antiquissimis
temporibus plurima nobis prae caeteris omnibus relicta sunt. Si igitur
jusseritis, Athenienses, decernam, ut foedera jubent, FOEDIrRAGls
BELLUM ESSE lurensuoum,

 

