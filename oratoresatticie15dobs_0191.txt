DE CORONA. 175

viros et majorem pecuniarum va consumpsisse pro studio laudis
omniumque Graecorum utilitatibus, quam caeteri Graeciae populi pro
sequique impenderunt: videbam autem Philippum illum, quocum
nobis erat certamen, pro imperio ac dominatione oculo sibi effosso,
jugulo confracto, manu, crure comminuto, omnem quamcunque
sibi fortuna vellet corporis auferre partem, facile et libenter abjicere,
ut eum eo quod restaret honorate et gloriose vitam traduceret. At-
qui ne hoc quidem quisquam dicere audeat, homini Pellae educato,
in oppido obscuro tunc temporis ac pusillo, tantam animi magnitu-
dinem rite innasci potuisse, ut imperium Graecorum concupisceret
atque hoc in animum induceret : vobis qui Athenienses estis, quique
quotidie in omnibus etconcionibus et spectaculis majorum vestrorum
monumenta contuemini, tantam ignaviam inesse oportuisse, ut Grae-
corum libertatem ultro sponte dederitis Philippo. Nemo inquam
haec dixerit. Reliquum igitur erat atque idem necessarium, ut iis
omnibus quae ille contra vos moliebatur injuria vosjuste obsisteretis.
Ergo hoc quidem faciebatis ab initio VOS, ut aequum erat et decebat,
decernebam autem et suadebam ego quibus temporibus in repu-
blica versabar. Fateor.

22. At quid me facere oportebat? Te enim ipsum jam interrogo,
reliqua omnia praetermittens, Amphipolim, Pydnam, Potidaeam,
Halonesum; nihil horum memini ε Serrium vero et Doriscus et Pe-
parethi depopulatio et quaecunque alia id genus civitati in injuriam
cesserint, ne si exstiterint quidem novi. Et tamen tu me horum
commemoratione inimicitias huic populo concitasse dixisti, cum ea
quae ad has res pertinent decreta sint Eubuli et Aristophontis et
Diopithis, non mea, o ad dicendum quicquid tibi libeat omnium ho-
minum promptissime! Nihil igitur de his nunc quicquam dicam.-
Verum ille qui Euboeam sibi vendicabat aggeremque Atticae oppu-
gnandae exstruebat, quique Megaras adortus est, et Oreum occupavit,
Porthmumque effodit, quique Philistidem Oreo, Clitarchum Eretriae,
tyrannos imposuit, quique Hellespontum sub ditionem suam sub-
junxit, et Byzantium obsedit, quique urbes Graeciae alias funditus
evertit, in alias exsules reduxit, utrum is qui haec omnia patravit
injuriam fecit et foedera dirupit et pacem violavit, necne? Utrum
porro Graecorum aliquem exoriri oportebat qui haec eum faeere pro-
hiberet, an non? Nam si non oportebat, quin Graeciam Mysorum
quam vocant praedam, viventibus et stantibus Atheniensibus, videri
decuit, supervacaneam ego operam suscepi cum his de rebus dixi,
supervacaneam quoque civitas quae consilio meo paruit, fuerint
denique scelera omnia et errata quaecunque gesta sunt mea: sin
autem aliquem esse opus erat qui haec prohiberet, quem alium quam
populum Atheniensem fuisse conveniebat?

23. Haec igitur ego tum publice gerebam, et cum illum omniurn

