IN APHOBUM Ι. 477

trum horum fecit, qui fieri potest ut duorum annorum ex officina
reditus, triginta minas, non habeat, quum esse factum omnino con-
stet? Quod si horum utrumque negabit, et Milyam haec omnia dis-
pensasse asseret, est vero illi habenda fideS, affirmanti se amplius
quingentis drachmis expendisse, illum si quid lucri sit factum id
habere? Mihi quidem contrarium probabile videtur, etiamsi Milyas
illa procurasset, hunc quidem impensas facturum, istum vero fuisse
quaestum exacturum, si qua modo conjectura capienda est e caeteris
ejus factis et impudentia. Cape haec testimonia, et recita.

TESTIMONIA.

Has igitur triginta minas ex officina, earumque usuram octo jam
annos, habet, quae, si duntaxat in singulas drachmas computetur,
aliae tamen triginta minae invenientur. Et haec seorsim solus acce-
pit, quae conjuncta cum dote et sorte quatuor omnino talenta confi-
ciunt: nunc ea vobis sigillatim exponam, quae communiter cum
reliquis tutoribus diripuit et quorum quaedam prorsus ne relicta
quidem fuisse contendit.

7. Ac primum quod ad lectorum fabros attinet, quos reliquit pater,
isti occultare student, ob quadraginta minas pignori oppositos, qui
numero viginti sunt, vobis planum faciam me his per summam im-
pudentiam et manifeste ‚fraudari ab eis. Nam hos domi esse nostrae
relictos omnes confitentur, et duodenas patri minas quotannis ac-
cessisse haud negant: ipsi vero me annis jam undecim nihil ex eis
fructus habuisse dicunt, vel minimi, sumptuum vero summam, qui
in eos facti sint, iste propemodum mille drachmas computat3 eo
impudentiae venit. Ipsos autem homines, quos tanti constitisse
dicunt, nusquam mihi tradiderunt, sed commentum omnium auda-
cissimum afferunt, eum qui meo patri servitia pignori dederit mor*
talium nequissimum exstitisse, et cum saepe solvisse fidem, tum aere
alieno fuisse oppressum, neque paucos ex ejus creditoribus testes
citarunt contra eum: sed quis ille sit qui mancipia acceperit, aut quo-
modo ex aedibus abierint, aut ab aliquo abducta sint, et a quo victi
judicio ea amiserint, dicere nequeunt. Enimvero, si quam proba-
bilem causam haberent, non contra illius improbitatem testes cita-
rent, quae nihil' ad nos attinet: sed his potius niterentur, qui servos
abalienassent eosque producerent, eorumque neminem praetermitte-
rent. Nunc per summam iniquitatem, quamvis mancipia esse re-
licta, eaque se recepisse confiteantur, et usum fructum illorum ho-
minum per decennium perceperint, funditus totam officinam ex
oculis tollunt. Haec ut a me vere dici constet, cape testimonia ac
recita.

