74 ORATIO DE CHERSONESO.

tio datur, sed illud omnium operum justissimum maximeque neces-
sarium relinquitur, quod isti de industria transiliunt. Quodnam il-
lud est? ut eum ulciscamur, qui prior bellum nobis intulit. Nisi
forte illud mehercule dicunt, quod, sl abstineat Attica Piraeoque Phi-
lippus, neque injuria urbem afficit neque bellum facit: qui si jus et
aequum ista regula metiuntur et istos pacis limites constituunt, eos
utique nec aequa nec ferenda dicere nec tuta vobis, perspicuum est
omnibus; ac praeterea accidit, ut haec ipsa quae dicunt, contraria
sint accusationibus quas contra Diopithcn ferunt.

3. Nam qui convenit, ut Philippo quidvis agendi licentiam demus,
modo Atticam non invadat; Diopithen vero nec Thracibus opitulari
sinamus, aut si opituletur, concitare bellum dicamus ἲ Sed haec sci-
licet exagitantur, ac non minus sunt gravia quae agunt mercenarii mi-
lites, cum Hellespontum populantur, et injuste facit Diopithes na·
vigia intercipiendo, neque hoc est permittendum. Esto, fiant haec,
nihil contradico. Veruntamen decere arbitror, si ex animo ista con-
sulunt aequitatemque spectandam putant, ut quemadmodum consti-
tutas nostrae urbis copias dissipare conantur, ducem earum, suapte
industria parta stipendia solventem, apud vos calumniando, ita osten-
dant, si vobis haec persuasa fuerint, etiam Philippi exercitum dila-
psurum. Quod nisi- demonstrarint, nihil aliud eos agere cogitate,nisi
ut denuo rempublicam nostram in eum reducant statum, quo res prae-
sentes omnes peirerunt. Scitis enim profecto, nihil omnium rerum
tam profuisse Philippo ad nostram urbem superandam, quam quod
prior omnes occasiones arripuit. Namque is, cum semper expeditum
circum se atque instructum exercitum habeat, et quid facturus sit jam
antea deliberarit, derepente quos libitum est aggreditur: nos vero,
ubi jam aliquid factum esse audivimus, tum demum tumultuamur et
bellum paramus. Inde nimirum accidit, ut ille omnia, quae invaserit,
summa cum tranquillitate potiatur; nos autem serius ubique adve-
niamus et frustra impensas omnes faciamus, ostensis quidem inimi-
citiis et ejus conatibus obsistendi voluntate, sed neglectis occasioni-
bus et rebus infectis dedecus etiam insuper suscipiamus.

4. Ne igitur ignoretis, Athenienses, etiam nunc caetera quidem
verba esse atque commenta, hoc vero agi et omni ratione strui, ut
dum vos domi maneatis et nullae nostrae urbis copiae foris sint, per
summum otium quaecumque vult Philippus conficiat. Videte etenim
primum, quid in praesentia fiat. Nunc ille cum magno exercitu in
Thracia versatur, et copias, ut praesentes hi dicunt, accersit e Mace·
donia et Thessalia. Quod si exspectatis Etesiis Byzantium aggres-
sus obsederit, primum an putatis sore, ut Byzantii in eadem qua nunc
sunt amentia maneant, et vos non accersant auxiliaque vestra non
postulent? Equidem non opinor, sed si quibus minus etiam fidunt

