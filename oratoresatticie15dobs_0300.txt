284 ADVERSUS LEPTINEM.

utrum praestet penes vos esse jus largiendi, et aliquando fieri ut
decepti etiam indigno alicui honorem hunc habeatis, an vero pror-
sus amissa auctoritate vestra, ne eum quidem honore vobis afficere
licere qui dignus videatur, prius illud longe praestare comperietis.
Quamobrem? Quia dum honoratis plures, quam decuerat, multi
ad benefaciendum vobis invitantur t si vero nemini quidquam, et-
iamsi mereatur, impertiens, omnes deterrebitis a studio bene de vobis
merendi. Praeterea qui indigno alicui honorem habent, fortassis
ut simplices reprehenduntur: qui autem bene meritis parem gra-
tiam non referunt, ingrati animi crimen incurrunt. Quanto igitur
simplicem quam ingratum videri praestat, tanto etiam praestabilius
est hanc legem abrogari quam perferri.
— 3. Mihi porro cogitanti, ne illud quidem consentaneum videtur,
Athenienses, ut, dum certos quosdam criminatur ob accepta mune-
ra, etiam eos honoribus spoliet, qui reipublicae profuerunt. Nam si
manentibus hisce praemiis, improbi et indigni quidam, id quod ipse
jactat, exstiterunt, quid quaeso tum exspectandum erit, quando hi‚qui
praeclare sese gerunt, nullum omnino virtutis suae praemium ferent?
4. Praeterea illud etiam vobis considerandum est, ex instituto
legum quibus etiam hodie utimur quaeque per multos annos vigue-
runt, quas ne iste quidem praeclaras esse negare ausit, singulos al-
tero quoque anno munera obire ε quare dimidiam temporis partem
immunes sunt. Quo igitur commodo dimidia ex parte fruuntur
etiam hi qui nihil in nos contulerunt, id bene meritis, cum ipsi an-
tea dederimus, iterum eripiemus? minime vero! Nam cum per se
turpe fuerit, tum nobis indecorum. Nam honestum esse qui potest,
Athenienses, in rerum vaenalium foro, ubi, si qua fraus aut impo-
stura intercesserit, respublica nihil detrimenti capit, legem de vitan-
do mendacio esse latam : publice autem civitatem, eam quae privatis
ipsa id imperarit, eadem lege non uti, sed bene de se meritos
circumscribere, idque cum· magno damno suo? Nec enim hoc
solum considerandum est, an jacturam pecuniae nullam faciatis,
sed habenda etiam ratio bonae existimationis quae vobis est multo
quam opes antiquior: neque id vobis solum, sed majoribus quoque
vestris. Quod inde haud dubie perspicitur; quod cum olim maxi-
mas opes coacervassent, easdem universas honoris studio insum-
pserunt, tantique fecerunt gloriam ut nullum unquam periculum ob
eam consequendam detrectarint, sed etiam privatim de suo conferre
non destiterint. J am ista lex bonam urbis existimationem tollit et
in illius locum malam reponit, neque majoribus vestris neque vobis
dignam. Tribus enim probris qum gravissima sunt vos contaminat,
ut invidi, ut promissa et conventa non servantes, ut ingrati esse
videamini.
. 5. Omnino autem, Athenienses, a moribus vestris alienum esse,

