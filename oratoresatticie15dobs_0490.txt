474 IN APHOBUM 1.

consequendo adjuvetis. Dicam autem quam potero brevissime.
Atque inde narrationem auspicabor, unde vos negotium facillime
perspicietis.

2. Demosthenes pater meus, Judiees, rem familiarem talentum
circiter quatuordecim, me septennem, sororem quinquennem reli-
quit; matremque nostram, quae minas quinquaginta nomine dotis
in ejus aedes intulerat. Moriturus‚ inito de nobis consilio, haec
omnia Aphobi et Demophontis F. Demonis, suorum, hujus ex fratre,
illius ex sorore, nepotum, fidei commisit: tertium his adjunxit
Therippidem Paeaniensem‚ non quidem cognatione aliqua, sed ami-
citia jam inde a puero sibi conjunctum. Huic, ne cupiditate pe-
cuniae illectus meum aliquid pejus administraret, usumfructum se-
ptuaginta minarum ex patrimonio meo tantisper concessit, dum ego
ad· virilem aetatem pervenissem: Demophonti sororem meam et duo
talenta statim habenda dedit: isti ipsi matrem cum dote octoginta
minarum et aedes, una cum usu instrumenti et suppellectilis, ratus,-
eos etiarn tanto me diligentius curaturos, quanto eos mihi accedente
hae necessitudine conjunctiores reddidisset. Isti autem portionibus
his de patrimonio ad se receptis, et reliquis opibus in decenni cura
et tutela nostri tractatis, nos caeteris omnibus fraudarunt, aedes
duntaxat et mancipia quatuordecim et argenti minas triginta, quae
universa collecta in unum septuaginta minas ad summum confici-
unt, nobis tradiderunt.

3. Caput igitur injuriarum, quam fieri brevissime potuit exposi-
tum, hoc est, Judices: pecuniae autem tantum fuisse relictum, ipsi
mihi locupletes testes fuerunt. Nam in classem pro me, de vicenis
quinis minis, drachmas quigenas contulerunt, tantundem quantum
Timotheus Cononis filius et pecuniosissimi quique cives confere-
bant. Sigillatim autem etiam vobis explicandum est, quae fructuosa
fuerint, quae non fuerint, et quanti quaeque fuerint. His enirn cog-
nitis liquido intelligetis, nullos unquam tutores, quam nostra bona
istos, vel impudentius vel manifestius diripuisse rem pupillorum.
Ac primum, eos pro me hoc tributum in classem aestimatione sua
contulisse, testes producam: deinde, me a patre non pauperem aut
qui rem septuaginta minarum haberem, sed tantam, ut exactione in-
dicta, nec ipsi occultare publice propter magnitudinem potuerint,
relictum esse ostendam. Cape hoc testimonium ac recita.

TESTIMONIUM.

Quanta summa fuerit, hinc etiam apparet. Quindecim nempe
talentum3 quum census nomine tria talenta conferre voluerint.

4. Sed hoc, audita re familiari, certius cognoscetis. Pater meus,
amices, duas officinas reliquit, opificii utramque non parvi: gladio-

