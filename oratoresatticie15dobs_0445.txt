CONTRA TIMOCRATEM. 4129

quae solvenda fuissent, non solventibus: eo denique vos redigit, ut
frustrajurare‚ aestimare, judicare, irasci, omnia facere, vos osten—
dat? Equidem existimo Critiam, qui fuit unus e triginta tyrannis, .
si quam ferre legem vellet, non aliam fuisse laturum.

25. ,Iam totam confundi rempublicam, et omnia negotia destrui
lege ista, et multa ornamenta nostrae civitatis aboleri, id quoque
facile vos puto cognituros. Neque enim ignoratis, nostram urbem
expeditionibus saepe servari, turn navalibus, tum pedestribus: et
vos multa memorabilia gessisse jam aliis conservandis, aliis pu-
niendis, aliis reconciliandis. Haeo vero quo pacto administranda sunt?
Per senatusconsulta et leges: ut alii tributa pendere, alii triremes in-
struere, alii navigare, alii singula quae opus sunt, praestare jubeantur.
Quae uti fiant, et injudieiis frequentes adestis, et ad vincula damnatis
ordinis perturbatores. Considerate vero praestantis istius viri legem,
quantopere impediat haec, et corrumpat. Scriptum est inejus lege:
tametsi aerarius aliquis vinculis sit damnatus,
aut etiam in posterum damnetur, ei licere consti-⁷
tutis vadibus, promittenti, se bona fide nono se-
natus conventu argentum soluturum, exire vinculis.
Unde igitur commeatus suppetet? Quo modo mittetur exercitus?
Quo pacto pecuniam exigemus, si unusquisque debitor vades
ex istius lege dederit, officium fecerit nemo? Nunquid dicemus
Graecis, Timocratis lex est apud nos, proinde novum senatus con-
ventum exspectatote, tum demum egrediemur? Hoc enim reliquum
est. Quod si nostra civitas erit defendenda, num putatis hostes im-
proborum civium tergiversationes et elusiones improbas exspecta-
turos? Si leges, quae ipsam urbem impediunt, tuleritis, et rationi
utilitatis repugnantes, nunquid officio ulla ex parte fungemini? At-
qui praeclare nobiscum agi putandum, si, cum omnia fuerint in
officio, nec ulla talis lex interturbet, hostes superemus, si nec cele-
ritate destituamur, nec belli occasiones deseramus unquam, sed
pleno gradu consequamur. Quod si eam te legem tulisse constat,
qua. tales res abolentur, quae nostrae civitatis splendorem et maje-
statem ubique auxerunt, annon quovis supplicio jure afficereris ἲ

26. Insuper, Athenienses, vectigalia tollit, tum sacra tum publica.
Quod quomodo fiat, ego dicam. Est vobis rata lex, et praeclara, ut
si qua alia, qui tam sacram quam publicam pecuniam tenent, eam
ut in curia numerent: sin minus, ut senatus exigat iis legibus quae
in publicanos latae sunt. Per eam autem legem communia admini-
strantur. Nam quae in conciones, in sacrificia, in senatum, in equites,
aliasque res insumuntur, hujus legis omnia beneficio comparantur,
et suppeditant. Cum 'enim vectigalium reditus sumptibus urbis
haud sufficiant, adjectiones quas vocamus, hujus legis metu nume-
rantur. Qui poterit igitur fieri, quin totius civitatis status labefa-

