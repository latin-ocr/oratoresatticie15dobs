188 DE CORONA.

TESTES.

Testimonium perhibent Demostheni vice omnium hi, Callias suiliensis, Zeno
Phi-vensis, Cleon Phalereus, Dcmonicus Marathonius, quod cum populusolim AEschi-
nem designasset actorem causa? de templo Deliaco apud Amphictyonas dicendae,
nos in consessu assidentes Hyperidem dignioremjudicavimus qui pro civitate dice-
ret, et missus est Hyperides.

43. Cum igitur istum civitatis causam acturum senatus repudia-
vit, et alteri negotium dedit, tunc et proditorem et malevolo in vos
esse animo pronuntiavit. Unam rem habetis ab heroe illo publice
gestam, iis quas in me reprehendit valde similem, nonne? jam alte-
ram in memoriam revocate. Quo tempore Philippus Pythonem
Byzantium Thebas misit, atque ab omnibus sociis suis legatos simul
mittendos curavit, tanquam ignominia affecturus civitatem nostram
eamque injuste agere ostensurus, tunc ego Pythoni insolentius se
jactanti et ingenti flumine contra vos invehenti non cessi neque
pedem retuli, sed surrexi contraque dixi, civitatis autem jura nequa-
quam prodidi, sed Philippum injustitiae coargui usque adeo mani-
feste, ut ipsi illius socii ultro exsurgerent ac faterentur: at iste iis
patrocinatus est, et testimonium dixit contra patriam, idque falsum.
Neque haec ei satis erant, sed iterum postea cum Anaxino explora-
tore in Thrasonis aedibus congressus deprehenditur. Atqui qui ab
hostibus missum speculatorem solus solum conveniebat et cum eo
sermones conferebat, is ipse natura explorator hostisque erat patriae.
Atque ut vera me haec dicere appareat, citentur mihi earum rerum
testes.

TESTES.

Meledemus Cleonis filius, Hyperides Callaeschri, Nicomachus Diophanti, testifi-
cantur Demostheni et jurejurando coram Strategis affirmant, scire se AEschinem
Atrometi f. Cothocidem noctu in aedes Thrasonis simul introisse. et sermones contu-
lisse cum Anaxino, qui explorator habitus est a Philippo missus. Dicta sunt haeo
testimonia Archonte Nicia, Hecatombaeonis die tertio.

44. Infinita alia quae de isto possem dicere praetermitto. Nam
ad hunc fere modum se habent. Multa quidem ego nunc praeterea
possem vobis ostendere, quibus ille per ea tempora hostibus inser-
vire, meque petulantiis insectari compertus est. Sed ea vos neque
diligenter memoriae mandatis neque ea qua conveniebat iracundia
prosequimini, quin prava quadam consuetudine plenam jam cuili-
bet licentiam permisistis eum supplantandi et calumniandi qui dicat
aliquid e rc vestra, civitatis commoda curn voluptate et deliciis
quoe ex maledicentia percipiuntur commutantes. Quapropter saci-
lius semper et tutius est hostibus inservientem conductitium agere,
quam susceptas in rep. pro vobis partes administrare.

