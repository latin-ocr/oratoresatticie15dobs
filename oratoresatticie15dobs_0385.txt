CONTRA ANDROTIONEM. 360

sectatorum magnificentiam, propylaea illa, aedcm Minervae, porticus,
navalia: non urceolos duos, neque aurea vascula tria quatuorve,
librae singula pondere3 quae, cum visum tibi fuerit, iterum con-
flanda esse decernes. Neque enim decimis a civibus exigendis,
neque iis quae hostes imprecarentur faciendis, et tributis geminis
comminiscendis, ea dedicarunt; neque talibus utentes consiliariis
qualis tu es, rempublicam gesserunt: sed hostibus vincendis, et,
quod omnibus cordatis optabile est, concordia inter cives conci-
lianda, immortalem sui nominis gloriam reliquerunt, eos autem qui
tuis studiis delectabantur, foro prohibuerunt. Vos autem, Athe-
nienses, eo adducti estis socordiae et negligentiae, ut, talia exempla
cum habeatis, non tamen imitemini: sed Androtio sit vobis so-
lennium vasorum instaurator. Androtio, o dii immortales! Et hoc
impium facinus ullo alio esse levius existimatis? Nam ego quidem
ita censeo, eum qui sana ingressurus, et lavacra et sportas atta-
cturus sit, et rerum divinarum curationi praefuturus, non certum
modo dierum numerum castum esse oportere, sed per totam vitam
a talibus studiis, qualis istius vita est, fuisse alienum.

§.o
0²

