CONTRA M1D1AM. 317

non perinde fortasse per sese digna videri, ut propterea in judicium
veniatur; ea vero dicam, quibus auditis aeque omnes jure indigne-
mini. Omnem enim modum excedunt ea quae deinceps dicam.
Ac ne accusare quidem eum ego nunc instituissem, nisi tum etiam
statim in populi conventu coarguissem. Sacram enim vestem—-
nam sacram ego esse puto, quam festi gratia parariS, quamdiu ea
utare—aureasque coronas, quas curaveram faciendas, ornamenta
chori, per insidias, Athenienses, mihi perdere conatus est, noctu
aurificis aedes aggressus. Ac perdidit ille quidem, non tamen
omnes: nec enim potuit. Quanquam autem nemo est, qui se di-
cat in hac civitate unquam de quoquam audivisse, qui hoc facinus
ausus fuerit ac perpetrarit. Iste tamen hoc non contentus, etiam
chori mei magistrum, Athenienses, corrupit. Quod nisi Telephanes,
tibicen, singulari probitate, mihi turn optime consultum voluisset,
fraudeque animadversa, homine illo repulso, instruendum sibi do-
cendumque chorum censuisset; ne certare quidem licuisset, Athe-
nienses: sed chorus rudis et imparatus introiisset, cum ignominia
nostra maxima. Neque vero hic suae improbitati modum fecit, sed
tam infinita fuit ejus protervitas, ut coronatum praetorem corrupe-
rit; aediles contra me concitarit3 clamitando, minitando, jurantibus
judicibus adstando, scenae aditus obstruendo clavis defigendo, ipse
homo privatus, vim publicam facere, et infandis molestiis afficere
me non destiterit.

8. Harum rerum, quae quidem in praesentia populi, aut apud
judices in theatro actae sunt, vos mihi, Judices, omnes testes estis.
Enimvero aequissima verissimaque censenda est ea dicentis oratio,
cujus veritas* eorum qui pro tribunali sedent testimonio comproba-
tur. Praeterea corruptis iis, qui de certamine ludorum inter actores
judicaturi eraut, duo haec tanquam fastigia quaedam omnibus suis
praeclaris factis imposuit. Quod et meum corpus contumeliose ve-
xavit, et tribui meae, quae in certamine superior erat, in primis causa
fuitne victoria potiretur. In me igitur et tribules meos proterve,
atque in festum nefarie commissa per istum, Athenienses, quibus
ego commotus eum apud populum accusavi, haec sunt, et alia
multa: e quibus quaecunque potero, statim vobis commemorabo.
Possum autem et alias infinitas ejus injurias, et contumelias multis
vestrum factas, et facinora impuri istius multa et atrocia narrare:
quae alii, judices, metu istius, et ejus confidentiae, et sodalium, et
opum, et insolentiae, ac reliquarum rerum quibus iste pollet, atto-
niti, suo dolore dissimulato, quieverunt; alii ulcisci judicio conati,
nihil effecerunt; sunt etiam, qui praestare id atque expedire sibi
fortasse rati, cum eo transegerint. Quod qui facere non recusa· -
runt, iis quidem ipsis est· satisfactum, ejus autem vindictae, quae
Ι legibus debetur, propter injurias et illis tunc, et nunc mihi, ceteris-

