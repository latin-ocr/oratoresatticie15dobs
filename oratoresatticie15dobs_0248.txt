232 DE MALE GESTA LEGATIONE,

sterent, exspectatione spei pcr vos sibi factae, sed desperatione fracti.
omnes deditionem facerent. Sed recita eis ipsas Philippi literas.

LITERAE.

Ac literae quidem hae vocant, atque adeo statim. Istos autem, si
quid istorum verum sincerumque fuisset, quid decuisset aliud quam
suffragari, ut copias educemus, et decernere, ut Proxenus, quem in
illis locis esse norant, statim opem ferret? verum onmia his eos con-
traria fecisse constat, nec abs re. Nihil enim ejus literas curabant,
sed quo eas consilio scripsisset, norant. Id igitur adjuvabant, et de·
fendebant.

19. Phocenses autem, ut quid apud vos actum esset in concione,
audierunt, et decretum illud Philocratis acceperunt, et renunciatio-
nem istius et pollicitationes, modis omnibus perierunt. Quod ita in-
telligetis. Fuerunt ibi qui Philippo diffiderent, cordati homines.
Ii adducti sunt, ut ei fidem haberent. Quamobrem? Quia putabant,
etiamsi decies ipsi a Philippo deciperentur, nunquam tamen fore, ut
Atheniensium legati Athenienses decipere auderent; sed vera esse
illa, quae iste vobis renunciasset, et Philippum in Thebanorum, non
in ipsorum venire excidium. Erant alii quidam, qui quidvis perfe-
rendum, et propulsandam esse vim arbitrarentur. Sed et illorum
animos fregit persuasio illa de Philippi amicitia, et exspectatio belli
vestrl, nisi fecissent, cum illi ante a vobis auxilium sperassent. Quin
et poenitere vos factae cum Philippo pacis putabant quidam. Iis et
ad posteros 'eam pertinere pacem demonstrarunt, utjam undique
vestra auxilia essent desperanda. Quapropter omnia ea in unum
decretum conjecerunt; in quo injuriam vobis omnium maximam
fecisse mihi videntur. Nam cum viro mortali, et propter tempora
quaedam potenti pace immortali decernenda, pacisci urbis oppro-
brium, et spoliare non modo aliorum, sed etiam fortunoe beneficiis
rempublicam, et tam insigni uti improbitate, ut non eos modo Athe-
nienses, qui nunc sunt‚sed illos etiam qui olim aliquando futuri sunt,
omnes injuriis affecerint, nonne intolerandum est? hoc igitur nun-
quam adscribere deinde sustinuissetis ad pacem, etiam posteris,
nisi ab AEschine tum recitatis pollicitationibus crederetis, quibus
freti Phocenses perierunt. Siquidem, dum se Philippi fidei com-
mittunt, et ultro illi oppida tradunt, omnia eorum contraria, quae
isti vobis renunciarant, sunt experti.

20. Ut autem certo sciatis, haee ita et propter istos periisse, tem-
pora vobis computabo, quibus singula facta sunt : quoe vero istorum
aliquis inficiabitur, is surgat, et ad meam aquam dicat. Pax igitur
xix Februarii facta est, peregre autem abfuimus nos ad exigendum
jusjurandum, tres perpetuos menses; quo toto tempore Phocenses
suerunt incolumes. A legatione ad exigendumjusjurandum suscepta

