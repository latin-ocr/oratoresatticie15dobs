CONTRA TIMOCRATEM. 445

totam legem ordine ostendat, et quoe eam consecutura sunt, consi-
derari patiatur. Rern enim ita se habere, ut ego dico, non ut iste,
reperietis. Quod igitur ad legum lenitatem et moderationem, quae
plebi sit conducibilis, attinet, haec cogitanda sunt. Duo habentur,
Athenienses, genera rerum, propter quas in singulis urbibus legum
adminicula requiruntur. Alterum, quo de consuetudine vitae, de
contractibus, de privatis negotiis, atque adeo de consociatione et
communitate inter nos ipsos quid sit agendum constituimus: al-
terum, quo paeto unusquisque nostrum paratus et affectus esse
debeat erga rempublicam, si eam administrare instituerit, seque
curam suscepisse civitatis profiteatur. Illas igitur privatorum con·
tractuum leges, e re plebis est, esse lenes et humanas ε eontra, quae
in magistratus latae sunt, eas esse acres et severas vobis expedit.
Sic enim reipublicae gubernatores vos minime injuriis afficient.
Proinde cum istam causam adducet, sic ei occurrite: leges eum hu-
manas reddere, non has quae vobis defendendae sint, sed illas, quae
terrorem magistratibus incutiant.

45. Multa dicenda restarent, si quis ostendere vellet omnia, quae
iste imposturae fucique faciendi causa, in medium allaturus est. Sed
maxima ego parte omissa, summam eorum quae tenenda vobis sunt,
recensebo. Considerate in verbis ejus omnibus, quaecunque dixerit,
nunquid afferre tale queat, quo doceat, fas esse, ut legislator de
praeteritis eadem et jam. antea absolutis fieri jubeat, atque de in-
stantibus et futuris. Nam cum omnia in lege perscripta, turpia sint
et iniqua, lioc omnium iniquissimum, et legibus inimicissimum in-
seruit. Quod si neque iste, neque quisquam alius ostendere pote· ’
rit, sciendum erit, minimeque dubitandum, vos decipi: atque cum
animis vestris cogitandum, quamobrem isti tandem ad hunc modum
ferre legem in mentem venerit. Non gratis nimirum, Timocrates,
legem istam tulisti, non sane gratis, neque parva utique mercede
conductus. Neque enim ullam causam aliam ostendere queas, quae
te. ad legem istam rogandam impulerit, nisi tuam diis invisam et
flagitiosam avariciam. Neque enim familiaris, neque cognatus, ne-
que necessarius istorum quisquam tibi fuit: neque illud dicere queaS‚
te calamitosorum hominum vicem misertum, propterea illorum sus-
cepisse defensionem. Neque enim quod isti tribus damnati judiciis,
vix tandem coacti debitam reipublicae pecuniam solverunt, id in-
digna pati visum tibi est-nam id quidem est indigna facere, ac tale,
quod iracundiam potius moveat, quam ad misericordiam adhortetur
—, neque vero tanta est tua praeter ceteros humanitas et clementia,
ut te unum omnium, calamitosorum potissimum miserescat. Non
enim ejusdem est ingenii, misericordia moveri Androtionis‚ Glau-
cetae, et Melanopi, si furto ablata restituere cogantur: cum vero
horum aliorumque civium tanta esset multitudo, quorum aedes ex-

