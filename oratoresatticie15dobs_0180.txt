164 DE CORONA.

adversarium consulatis quo ego modo sim audiendus—asperrimum
sane id foret—, sed leges et jusjurandum, in quo praeter alia multa
aequitatis plena illud quoque descriptum est, pariter utrumque esse
audiendum. Quod non hanc modo vim habet nullam esse praejudica-
tam opinionem afferendam‚ aut par utrique studium praestandum, sed
actorum cuique enm ordinem eamque defensionis rationem, quam
ipse voluerit atque delegerit, esse permittendam.

2. Cum multis igitur rebus AEschine sum in hac contentione in-
ferior, tum duabus Athenienses permagnis. Una, quod non pari
de re cum isto in discrimen venio. Neque enim idem mihi nunc
est vestra benevolentia excidere, atque isti causam non tenere, quin
mihi quidem—sed nolo quicquam initio dicendi ominosius proloqui ;
illi supervacaneum est me accusare. Altera, quod mortalibus om-
nibus natura insitum est ut conviciis criminationibusque libenter
aures advertant, iis autem qui se ipsi laudent offendantur. Ex his
igitur quod voluptati est, id isti datur: quod omnibus pene dicam
molestum accidit, mihi est relictum. Quod si dum haee vereor at·
que fugio, res a me gestas non commemoro, nec allata in me cri-
mina posse refellere videbor, neque cur honore dignum me een-
seam ostendere : sin me ad ea quae feci quaeque gessi in republica
conferam, saepenumero cogar ipse de me dicere. Quocirca dabitur
a me opera ut id quam modestissime faciam : quicquid autem res
ipsa dicere coegerit, hujus iste culpam merito sustinebit qui istius-
modi certamen instituerit.

3. Arbitror autem, judices, vos omnes confessuros communem
esse hanc causam et mihi et Ctesiphonti, neque minori in hac re
mihi opus esse studio. Nam cum quacunque re privari grave sit et
acerbum, ab inimico praesertim3 tum vero benevolentia vestra et
humanitate spoliari tanto est molestissimum, quanto easdem consequi
cst amplissimum. Cum sit igitur hisce de rebus contentio instituta,
vos omues oro atque obtestor, ut me aeque pariterque audiatis cri-
minibus in me allatis juste respondentem, quomodo leges jubent,
quas qui a principio tulit Solon, vir vestri amans ac popularis, non
perscriptione tantum ratas esse censuit oportere, sed et vestro qui
judices estis jurejurando firnratas; non quod vobis, ut mihi quidem
videtur, diffideret, sed quoniam perspiciebat criminationes et ca—
lumnias eas, quibus accusator quod priorem dicendi locum obtinuit
superior est, reo antevertere ct rim-ere non licere, nisi quisque ve-
strum qui judices sedetis, deorum immortalium religione servata,
turn ejus qui posteriorc loco dicat excusationem benevole accipiet,
tum posteaquam sc parem communemque utrique praebuerit audi-
torem, ita demum de universa lite. judicium feret.

4. Verum quando mihi hodierno die, uti videtur, et totius vitae
privatim actae et reruni publice gestarum reddenda ratio est, placet

