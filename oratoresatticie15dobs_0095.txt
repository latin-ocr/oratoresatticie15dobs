ORATIO DE CHERSONESO. 81

esse animis affectos, quique se illi vendiderunt, odio prosequendi
etin cruciatum abripiendi sunt. Non enim fieri, non fieri potest,
ut externi hostes superentur, nisi prius domesticos hostes punieri-
tis, qui illi subserviunt3 sed necesse est, ubi in hos tanquam scopu-
los quosdam impegeritis, ut illi vobis antevertant. Nam cur eum
ita contumeliose vobis insultare nunc putatis—nihil enim aliud
mihi quidem facere videtur, nisi hoc—et cum alios benefaciendo,
si non aliud, saltem seducat, vobis jam etiam minitari? Veluti Thes-
salos, multis datis muneribus, in hanc servitutem pellexit: neque
dicendo quisquam consequi potest, quam variis artibus miseros
Olynthios, data prius Potidaea, multisque aliis deceperit: Theba-
nos nunc sub jugum suum allicit, tradita Boeotia, posteaquam eos
magno gravique bello liberavit. Itaque hi ornnes, dum aliqua
commoditate fruuntur, alii jam perpessi ea sunt, quae ornnes no-
runt, alii ferent‚quicquid tandem contigerit. At vos, ut quae per—
dideritis taceam, in ipsa pacificatione, quoties decepti, quam multis
spoliati estis! Nonne Phocensibus, nonne Pylis, nonne Thracia,
Dorisco, Serrio, Cersoblepte ipso, nonne nunc urbem Cardia-
norum tenet ac confitetur? Cur igitur alia ratione illos, nec eodem
modo vos tractat? Quoniam in hac vestra una cunctarum urbium
impune hostium commodis patrocinari licet, ac si quis pecuniam
ipse accepit, concionandi potestatem habet, etiamsi vos vestris opi-
bus interim spoliati sitis. Non tutum fuit Olynthi causam agere
Philippi, donec populus Olynthiorum simul delinitus esset illo tra-
ditae Potidaeae beneficioznon tutum fuit in Thessalia Philippi cau-
sam agere, donec multitudo Thessalorum, ejectis a Philippo, ipso-
rum causa, tyrannis, atque Pylaea restituta, in societatem benefici-
orum et ipsa venisset: non fuit Thebis tutum, priusquam Boeotiam
illis, deletis Phocensibus, reddidisset. Verum Athenis, cum non
Amphipolim tantum et agrum Cardianorum nobis eripuerit, sed Eu-
boeam ita muniat, ut veluti arx sit ad nos oppugnandos, et nunc
Byzantium invadat, tutum est dicere pro Philippo. Proinde horum
aliqui ex mendicis repente divites fiunt, cx ignotis atque obscuris
celebres et illustres, vos contra ex illustribus obscuri, e copiosis
inopes: nam reipublicae ego quidem opes in sociis, fide, benevolen-
tia esse positas existimo, quarum rerum omnium penuria vos labo-
ratis. Quas dum vos negligitis et vobis eripi sinitis, ille quidem
beatus factus est et magnus et formidatur ab omnibus et Graecis et
barbaris, vos autem humiles et deserti, rerum venalium ubertate
splendidi, eorum apparatu quae opus erant ridiculi.

16. Non autem eodem modo vobis et sibimetipsis quosdam ora-
tores consulere video : vobis enim quiescendum esse dicunt, etiamsi
violemini, ipsi vero apud vos quiescere non possunt, tametsi nemo
eis injuriam faciat. Deinde quisquis suggestum conscenderit, Non

M

