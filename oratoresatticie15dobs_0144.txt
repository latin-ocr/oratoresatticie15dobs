130 ORATIO DE CLASSIBUS.

amittere? Equidem neminem esse existimo. Imo nec illi expedit,
peregrini militis opera Graeciae potiri: qui enim nos subegerint, jam-
pridem illo fuerint praestantiores. Neque vero vult, nobis excisis,
ipse in aliorum esse potestate: sed omnibus, si fieri possit3 sin id
fieri non possit, at servis certe suis imperare.

10. Quod si quis Thebanos cum illo se conjuncturos putat, diffi-
cilis quidem est apud vos ea de re oratio : nam cum eos oderitis, ne-
que verum libenter neque boni quicquam de eis audietis ; verunta-
men eos decet, qui magnis de rebus deliberant, nullam utilem cogi-
tationem praetermittere ulla de causa. Ego vero existimo, tantum
abesse ut Thebani unquam cum illo Graeciam invasuri sint, ut magna
pecunia si liceret redempturos putem occasionem, qua vetera in
Graecos delicta abolerent. Quod si quis existimat, Thebanos usque
adeo natura esse infelices, illud utique intelligetis omnes, si Thebani
cum illo faciant, esse necesse, ut eorum hostes stent a Graecis. Ego
igitur existimo, hunc ordinem aequitatis, et eos qui cum lioc ordine
se conjungent, tum proditoribus, tum Barbaris fore universis supe-
riores. Quare neque immodice formidandum, neque committendum
esse censeo, ut priores bellum inferamus. Ac ne caeterorum quidem
Graecorum ulli merito bellum hoc formidini esse video: nam quis
eorum ignorat, se, dum illum communem hostem ducentes, inter se
consenserunt, magnis opibus floruisse; postquam autem ejus amici-
tia freti, de privatis controversiis inter se contenderunt, tot mala esse
perpessos, quot si quis eos devovere vellet vix reperisset?

ll. Quem igitur Fortuna et dii immortales tam amicum inutilem,
quam hostem esse conducibilem declarant, eum nos formidamus?
Nequaquam 3 sed ne faciamus injuriam nostra causa et propter cae-
terorum Graecorum turbas et diffidentiam: nam si concorditer, ad-
juvantibus omnibus, solum illum invadere liceret, ne injuriam qui-
dem illi a nobis fieri putarem. Sed cum se res aliter habeat, caven-
dum censeo, ne ansam regi praebeamus ut juris caeterorum Graeco-
rum arbiter esse studeat: quiescentibus enimvobis suspectus esset,
siquid tale moliretur; sin priores bellum moveretis, haud injuria vi-
debitur propter vestras inimicitias, aliorum expetere amicitiam. Ne
igitur arguere velitis, quam corruptus sit Graeciae status, convocan-
dis eis cum non persuadebitis, et gerendo bello cum non poteritis:
sed quieti estote, et imperterriti, et instructi. Et nunciari dc vobis
regi velitis, non quidem certe aestuare aut metuere aut tumultuari
omnes Graecos, et Athenienses—longe certe aliter se rem habere—z
atque adeo uisi apud Graecos aeque turpe haberentur mentiri et peje-
rare, ut apud illum proeclarum,ja1npridem vos in illum fuisse impe-
tum facturos. Nunc id vos nequaquam facturos vestrapte causa:
scd omnes precari deos, ut cadem ipse amentia corripiatur, qua olim
majores ejus. Atque liaec si considerare in animum induxerit, vos

