DE REPUBLICA ORDINANDA. 145

neque sciscitemini, quid rerum iste vel alius gerat. Ac de reditibus
quidem civitatis, et his quae insuper ex privato frustra nunc im-
penditis, sociorumque vectigalibus, unumquemque vestrum id ac-
cipere decere dico quod aequum est: aetate florentes militare sti-
pendium, emeritos pecuniam ob exercenda judicia seu quo alio
titulo rem insigniri placet. Sed ipsi militabitis neque eo munere
cuiquam cedetis, quo reipublicae vires domesticae sint et e civibus
instruetae, ut nec opes vobis desint et vos officio fungamini ; et im-
perator exercitui praesit, et non, Athenienses, eadem quae hactenus
usu veniant, ut duces in judiciis vexetis: et hic tandem sit negotii
totius exitus, Iste istius filius istum accusavit: praetereaque nihil.

3. Sed quid vobis studio habere debetis ἲ Ut socii non praesidio-
rum metu, sed communicatione utilitatum inter nos et ipsos, nobis-
cum, sint conjuncti. Deinde ne duces peregrinis militibus socios
vexent ac depraedentur, hostes ne videant quidem ; quarum rerum
emolumenta istorum propria sunt, odia et maledicta in totam civi-
tatem redundant: sed ut cives habeant quorum opera hostes, eo
modo quo nunc socios et amicos, affligant. Praeterea multae res
vestram praesentiam desiderant : et praeterquam quod domestica
bella domesticis copiis geri conducit; idern ad alia quoque negotia
est necessarium. Nam si contenti essetis otio, securi quomodo
cum Graecis ageretur, alia esset ea ratio. Nunc principatum cae-
terisque dicendi juris potestatem vobis arrogatis, exercitum autem
qui haec et inspiciat et tueatur neque paratum habetis neque parare
studetis: sed vobis otiose desidentibus et dormitantibus, respu-
blica Mitylenaeorum libertatem amisit; neque minus Rhodiorum
nostrum nemine prohibente, et nobis quidem inimica, dicat aliquis?
sed odia majora esse debent, Athenienses, in oligarchias propter
instituti nostri dissimilitudinem, quam contra liberos populos pro-
pter quascunque causas.

4. Sed, ut eo redeam unde digressus sum, affirmo debere vos in
ordinem describi atque ordinem eundem esse tum accipiendi tum
faciendi ea quae decet. Hisce de rebus prius etiam apud vos disse-
rui et explicavi, quinam ordo inter VOS, qui gravem armaturam
geritis et qui equites estis, et qui horum numero non continemini,
esset ineundus, et unde communiter omnes liberaliter sustentari
possint. Quod vero meum animum maxime omnium turbavit, di-
cam vobis nec dissimulabo: nam, quum multa et praeclara et ma-
gna essent ea omnia, nullius e caeteris quisquam meminit; duorum
obolorum omnes. Atqui fieri non potest, ut isti majoris pretii sint
quam duorum obolorum, caetera vero, quae cum his quae dixi, con-
juncta sunt, regis Persarum opes aequant, ut urbs, quae tot probe in-
structos pedites et triremes et equites et pecuniae reditus habet, ordi-
nata et instructa sit. Quid igitur, inquiet aliquis, haec nunc comme-

u

 

