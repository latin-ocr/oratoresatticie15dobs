'DE MALE GESTA LEGATIONE. 225

veri renunciasse, et obstitisse populo, ne verum ex me audiret, et
utilibus maxime contraria suasisse vobis, et nihil eorum quae man· ·
daveratis, in legatione fecisse, et consumpsisse tempora, quibus
multarum et magnarum rerum occasiones reipublicae perierunt, et
propter haec omnia munera et mercedes accepisse cum Philocrate,
condemnate eum, et, ut factis ejus dignum est, mulctate : sin haec
non ostendero, aut non ostendero omnia, et me improbum ducite,
et istum absolvite. Quanquam autem multa et gravia, praeter haec,
etiam alia in eo accusare possem, Athenienses, ob quae nemo non
eumjure oderit, vos tamen ante omnia quae dicturus sum (licet id,
ut satis scio, plerique vestrum meminerunt) commonefaciam, in
quem reipublicae gradum AEschines se primum collocarit, et quales
conciones contra Philippum sibi habendas esse censuerit ; ut sciatis,
eum suis actis, et primis concionibus maxime acceptorum mu·
nerum posse convinci. ”

5. Primus igitur hic est Atheniensium qui animadverterit Philip-
pum, ut tum pro concione asserebat, insidiari Graecis, et corrumpere
magistratuum quosdam in Arcadia: qui adhibito Ischandm, Neo-
ptolemi secundano actore, retulerit ad senatum, retulerit ad popu-
lum his de rebus, et suaserit vobis, quocunque terrarum legatos
esse mittendos, qui Graecos huc convocarent, de bello Philippico
deliberaturos: qui postea reversus ex Arcadia, praeclaras illas et
longas orationes recensuerit, quas apud decem illa virorum millia,
Megalopoli, adversus Hieronymum, Philippi defensorem, se habu·
isse pro vobis asseruerit, et commemorasse, quantis injuriis ornnem
Graeciam, non suas tantum patrias, largitionum avidi et pecuniam
a Philippo accipientes, efficerent.

6. Posteaquam igitur, ea tum isto administrante, et tale de se
specimen praebente, vobis ad Philippum legatos mittere persuasum
est ab Aristodemo, Neoptolemo et Ctesiphonte, ac ceteris, nihil
sani eii Macedonia renunciantibus, eorum legatorum et iste fit
unus ; non qui vestra venderet, aut qui Philippo fidem haberet, sed
qui ceteros custodiret. Nam propter orationes ante habitas, et Phi-
lippi odium, sic de eo non abs re omnes sentiebatis. Deinde mecum
congressus, paciscitur se communiter legationem obiturum, et ut
sacrilegum et impudentem Philocratem uterque caveremus, multum
hortatur. Ac donec huc redissemus a prima legatione, equidem,
Athenienses, non animadverti, corruptum esse eum, et semetipsum
vendidisse. Praeter enim cetera, quae, ut recensui, prius dixerat,
priore concione qua de pace deliberabatis‚ surrexit, eoque principio
usus est, quod ego verbis etiam, ut opinor, iisdem, quae ille dixit,
apud vos commemorabo ε ‚Si multum, inquit, et diu meditatus esset
Philocrates, quo pacto acerrime reipublicae adversaretur, Atheni-
enses, nihil eum melius fuisse reperturum arbitror talibus decretis.

2 G

