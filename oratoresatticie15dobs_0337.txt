CON'iRA M1D1A1v1. 321

tus fuit, de ea ipsa re, privata transactione facta, et legibus et vobis
pro nihilo habitis, ne injudicium quidem Polyzelum adduxit. Si quis
igitur illos accusare in praesentia volet, haec dicenda erunt. Sin cri-
mina isti per me objecta refutare, quidvis potius erit afferendum.
Nam haec negotia cum illis, ut quae maxime, pugnant, me enim nec
accepisse quicquam, nec accipere instituisse cognoscetur, sed eam
ultionem, quae tum pro legibus, tum pro deo, tum pro nobis exigenda
est, ita uti decet, reservatam, nunc vobis reddidisse.

12. Ne igitur sinatis eum talia dicere, neque etiam, si per vim
ingesserit, tanquam aliquid aequi dicenti auscultetiS. Nam si haec
sic apud vos decreta fuerint, non ullam defensionem habebit. Quae
causa enim, humana saltem, quae mediocris excusatio facinorum
illius proferetur? Iracundia nimirum. Nam hoc fortasse dicet.
Verum ad quae aliquis subito, non exspectato consilio mentis, fa-
cienda impulsus fuerit, etiarnsi contumeliose fecerit, per iram tamen
esse facta, dicere potest. Quae vero diu ante praemeditatus, conti-
nenter per multos dies contra leges facere palam deprehenditur,
non modo abest ab eo ut iratus fecerit, sed nemini jam dubium esse
debet, quin de industria, dataque opera talis homo contumeliam
fecerit. Enimvero quum ea quorum a me accusatur, et fecisse, et
contumeliose fecisse convincatur, judices, leges de cetero sunt con-
sulendae. Ex quarum praescripto vos judicaturos esse jurastis. Et
considerandum, quanto severius et gravius hae puniendos statuerint
eos, qui data opera, et per contumeliam aliquid delinquunt, quam
reliquos qui alio quopiam modo peccant. Primum de dato damno
hae leges omnes, ut ab his ordiar, si quis volens damnum dederit,
duplum: si invitus, simplum pro dato damno solvere jubent. Me-
rito. AEquum enim est, ut laesus, utut factum est, adjuvetur. Sonti
autem non eandem poenam statuit, sive volens, sive invitus fecerit.
Deinde leges capitalium facinorum, caedes consilio factas, morte
perpetuoque exsilio et publicatione bonorum puniunt, qui autem
fortuito caedem fecerunt, cum his multo remissius et humanius esse
agendum sanxerunt.

13. Nec in his tantum hominibus petulantibus et protervis, sed
et in ceteris omnibus, leges iratas esse cernitur. Nam quae causa
est, si quis judicatum solvi non solverit, cur lex actionem unde vi
non jam amplius privatam fecerit, sed ad crimina publica referri
oportere statuerit? Quae item causa est, si quis volens a volente
talentis singulis vel binis, vel denis etiam acceptis, defraudarit:
cur ei nihil cum republica negotii sit? sin aliquid exigui omnino
pretii ceperis, idque vi eripueris, tantundem convictum aerario de-
bere, quantum homini privato leges jubent. Quamobrem? Quia
quaecunque vi geruntur, communes esse injurias etiam iis, ad quos

illud negotium nihil attineret, legislator censuit. Robur corporis
2 T

