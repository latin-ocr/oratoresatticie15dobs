CONTRA TIMOCRATEM. 447

niciem inculcata, gravissimum supplicium mereri, ego docere co-
nabor. Furum enim et grassatorum et aliorum facinorosorum, pri-
mum ei nimirum duntaxat quisque nocet, in quein forte inciderit,
neque illorum quisquam omnes vel furto, vel rapina spoliare possit:
deinde suam duntaxat existimationem et vitam dedecore comma-
eulat. Si quis vero legem rogat, qua perlata, quibusvis laedendi vos
omnis licentia et impunitas proponitur, is universae reipublicae vim
et injuriam facit. Flagitiosa enim lex, urbis ejus in quarn recipitur,
est publica ignominia et dedecus, nocetque omnibus his qui ea
utuntur. Eum igitur qui et nocere vestris commodis, et vos infamia
complere conatur, eum, inquam, vos nacti non punietis? Quid vcro
dicetis? Intelligetur autem rectissime, quantas res, ista lege scri-
benda, quibus insidiis sit complexus, easque recepto statui civitatis
quam contrarias, si hoc consideretur, omnes qui libertatem populi
sunt oppressuri, cum novas res moliuntur, hoc facere. Primum
omnium veteres leges aliqua lege destruunt, ut ne legibus poenas
dare suorum scelerum sit necesse. Nonne igitur triplici, non una
morte, si fieri posset, mulctandus esset? qui curn sit unus, et vos
utique non sit oppressurus, sed contra ipse potius apud vos (modo,
ut aequumr est, officium facere velitis) periturus, tamen id facinus
imitatus est, et lege sua eos solvere voluit, quos judicia vinxeruntÍ¾
cum impudenter scripserit, si quis vinculis sit damnatus, aut in
posterum damnandus, ut. is dimittatur. Atqui si clamorem subito
circa praetorium sublatum audiretis, atque aliquis diceret, reclusum
esse carcerem, vinctosque aufugere, nemo ita neque juvenis, neque
senex,neque socors est, qui non pro viribus opitularetur. Sin quis
progressus diceret, istum esse qui eos dimisisset, statim abre-
ptus indicta causa haud dubie occideretur. Nunc, Athenienses,
habetis istum, qui hoc non clanculum fecit, sed per fucum vobis et
imposturam legem aperte obtrusit, quae non modo aperit, sed etiam
evertit carcerem, et judicia etiam est complexa. Quis enim vel ho-
rum, vel illius erit usus, si damnati vinculis, solventur, et si quem
deinceps damnaveritis, nihil ea re proficietis?

48. Illud igitur vobis etiam est considerandum, multos Graecorum
saepe decrevisse, vestris utendum esse legibus: id quod vobis laudi*
haud injuria ducitis. Nam verum illud mihi videtur, quod quendam
apud vos dixisse ferunt: omnes cordatos in ea esse sententia, ut.
leges nihil aliud esse putent, quam mores civitatis. Danda igitur
est opera, ut eae quam optimae esse videantur, et poenas dent qui-
cunque illas labefactant, et pervertunt. Quod si negligetis, tum laus
haec vestra minuetur, tum urbi existimatio non bona conciliabitur.
Cum vero Solonem et Draconem jure laudetis, quanquam neutrius
publicum aliquod beneficium aliud exstet, nisi quod conducibiles et
praeclaras leges tulerunt, aequum profecto est, vos iis qui leges
ferunt illorum legibus contrarias, irasci, et poenas irrogare. Scio

