OLYNTHIACA Ι (11). 23

quam gessit, ea recenseri ac coargui omnia, orationem non longam
postulare, etmihi quidem duabus de causis utilia esse dictu videntum
tum ut illum,id quod res est, improbum esse constet, tum ut qui
Philippi timore attoniti sunt, quasi is superari non possit, videant
eum percurrisse omnia, quibus dudum homines ludificatus in hanc
magnitudinem excrevit, et ad ipsum accedere finem res ejus. Equi-
dem, Athenienses,valde ducerem et ipse formidabilem esse et admira-
bilem Philippum, si honestis eum crevisse rationibus viderem : nunc
vero, cum rem diligenter considero, reperio eum nostram primo sim-⁴
plicitatem, quo tempore Olynthios quidam hinc repulerunt cupidos
nobiscum communicandi, cum se Amphipolim nobis traditurum
diceret et arcanum illud quod aliquando jactabatur subdole con-
texeret, ita pellexisse 2 Olynthiorum deinde amicitiam sibi adjunxisse
expugnanda Potidaea, nostro oppido, et ereptam nobis prioribus so—
ciis per injuriam, illis tradendo ε Thessalos nunc postremo sibi con-
ciliasse promittendo se eis Magnesiam traditurum, et recipiendo se
Phocense bellum pro eis gesturum. Denique nemo est eorum qui
ipso usi sunt, quem non deceperit: his enim artibus crevit, ut sem-
per eorum a quibus ignoraretur imprudentiam circumveniret atque
adscisceret. Ut igitur per hos alte ascendit, dum quisque aliquo se
ab eo beneficio affectum iri putabat, sic per eosdem hosce etiam de-
jici rursus eum oportet, postquam compertum est eum ad suam uti-
litatem referre omnia.

4. In eo igitur loco res Philippi nunc sunt, Athenienses: aut pro-
deat aliquis, etmihi, ac potius vobis, ostendat vel haee a me non vere
dici, vel qui ante decepti sunt de reliquo ei fidem habituros, vel
contra ipsorum dignitatem servitute oppressos Thessalos nunc non
teneri desiderio recuperandae libertatis. Quod si quis vestrum haec
quidem ita esse ducit, sed eum vi retenturum imperium opinatur,
quod loca et portus et alia ejus generis praeoccupant, non recte
opinatur. Cum enim benevolentia res componantur et omnibus belli
sociis eadem expediant, tum et conferre operam et ferre aerumnas
et perseverare volunt homines: si quis autem per avaritiam et im·-
probitatem, ut ille, fit potens, prima quaeque occasio et levis offen-
sio omniajam excussit et dissolvit. Non enim fieri, non fieri potest,
Athenienses, ut per injurias et perjuria et mendacia stabilem quis
potentiam comparet, sed talia quidem semel et ad breve tempus con-
sistunt, et magnopere fortasse spe efflorescunt, tempore autem fur-
tim subruuntur et ad primordia sua recidunt. Nam mea quidem
sententia, ut aedium et navis et aliarum rerum ejus generis infimas
partes firmissimas esse oportet, sic etiam actionum principia et fun-
damenta vera etjusta esse convenit. Id vero non inest nuncin re-

bus a Philippo gestis.

