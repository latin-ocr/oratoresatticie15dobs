488 ΙΝ APHOBUM 11.

eamque uxorem illi despondit, me vero apud omnes communiter una
cum pecunia deposuit et mandavit ut et domum locarent et patri-
monii conservamli adjutores essent, curn simul et Therippidae octo-
ginta illas minas legaret, et isti tum matrem meam desponderet oc—
toginta minis additis, turn me in ejus genua imponeret. Quorum iste,
omnium hominum sceleratissimus, nullius rationem reddit, quan-
quam his conditionibus meis opibus potitus ; sed, postquam pecunia
omni cum contutoribus me fraudavit, nunc misericordiam vestram
implorabit‚qui nec septuaginta minas ¹aequantia tertius ipse restituit:
deinde his ipsis etiam idem insidias tetendit. Cum enim has actiones
contra eos instituissem, effecerunt ut de permutatione facultatum
dies mihi diceretur, ut, si quidem permutassem,· mihi non liceret
jus meum ab eis persequi, quod lites etiam permutantis fierent:
sin nihil horum fecissem, ut de re tenui munera publica sustinens
penitus conficerer. Atque in ea re operam navavit illis Thrasy-
lochus Anagyrasius. Ego vero, nulla habita earum rerum ra-
tione, permutavi quidem, sed illud excepi, ut mihi judicium impe-
trare liceret. Quod cum negaretur, et tempus instaret, ne privarer
actionibuS, obii munus, oppigneratis aedibus et tota re mea familiari;
nam actiones in istos apud vestram fidem deponere volebam.

5. An non igitur jam inde ab initio insignibus injuriis sum af-
fectus? an non luculentis etiam damnis, dum jus meum postulo,
ab eis afficior? Quis vero vestrum, non et isti jure invideret, et
nostri misereretur, qui videat isti ad acceptum a suis parentibus pa-
trimonium amplius decem talentum meas opes quae tantae fuerunt
accessisse, nos vero non modo paternis bonis excidisse, sed his etiam
quae nunc tradita sunt istorum improbitate esse spoliatos? Quo
vero nos recipiemus, si vos his de rebus aliter quam pro ex-
spectatione nostra sententiam feretis? Ad eane quae creditoribus
oppigneravimus? Sed creditorum ea sunt. Ad caeteras reliquias?
Eae vero istius fient, si mulctam solvere cogemur. Nolite, Ju-
dices, nolite nos in tanta mala conjicere, neque matrem et me et
sororem qui sumus indignis accepti modis negligite: quos pater
non ea spe reliquit, sed alteram tanquam Demophonti dote duo-
rum talentum data nupturam, alteram isti hominum omnium cru-
delissimo minis octoginta datis elocandam, me vero vobis sue-
cessorem eorum munerum futurum quae ipse hactenus obiisset.
Subvenite igitur nobis, subvenite, tum justitiae tum vestra ipsorum
causa, tum propter nos patremque defunctum. conservate me,
miseremini mei: postquam isti cognati nostri miserti non sunt,
ad vestram fidem confugimus. Obsecro, obtestor per liberos, per
uxores, per quicquid vobis bonorum est. Sic illis fruamini, ne neg-
ligite me, neque facite ut mater, etiam reliqua spe sustentandae vitae
frustrata, se quid indignum patiatur: quae nunc fore putat nt me

