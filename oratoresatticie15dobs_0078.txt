64 ORATIO DE HALONESO.

non corrumpentur; nonne vos, si hoec admittatis,omnibus in conti-
nente ceditis sine ulla controversia, et mortalibus universis osten-
ditis, vos pro nulla re pugnam cum-illo suscepturos, siquidem pro
imperio maris, in quo vos potentes essc gloriamini, non pugnabitiS‚
sed sententiam judicis exspectabitis?

3. Jam quod ad pacta et conventa attinet, se quosdam misisse
ait qui ea vobiscum facienda curaturi sint; res autem futuras rataS‚
non ubi in vestra curia decisae fuerint, quemadmodum lex jubet, sed.
quum ad se fuerint relatae, vestram ipsorum cognitionem ad suam
ipsius auctoritatem referens. Nam hoc vobis praecipere vult, et in
conventis pro confesso statuere, sc de factis in Potidaea injuriis non
accusari a vobis injuriae, sed illud confirmari jure se eam et occu·
passe et tenere. Atqui quotquot Athenienses Potidaeae habitarunt,
quanquam eis cum Philippo non erat bellum, sed societas, et inter-
cesserat jusjurandum, fidemque Philippus Potidaeae habitantibus
dederat, tamen facultatibus suis ab eo spoliati sunt. Postulat igi-
tur hoc ut ab omni parte confirmetis, se de hisce criminibus non
accusari a vobis, et nullis affectos esse vos injuriis profiteamini.
Nam Macedonibus nihil omnino opus esse conventis erga Atheni-
enseS, praeteritum tempus evidenti vobis argumento sit. Nec enim
vcl Amyntas Philippi pater, vel reliqui Macedoniae reges cum no-
stra civitate conventa unquam fecerunt, quamvis plura tunc com-
mercia quam nunc inter nos mutuo exsisterent. Nam nostrae pote-
stati subdita erat Macedonia, et tributa nobis pendebat, et portubus
tunc magis quam nunc tarn nos illorum quam ipsi nostris utebantur,
et judicia mercaturarum non erant sic accurata ut hodie; quae quia
singulis mensibus exercentur, efficiunt ut, tanto locorum intervallo
sejuncti, conventis nihil ¹indigeamus. Sed tamen, quum illis tem-
poribus tale nihil in usu esset, non expediebat, factis conventis, ad
jura petenda vel ex Macedonia Athenas, vel Athenis in Macedoniam
navigari3 sed ut nos illorum, sic illi nostris institutis et legibus judi-
cari controversias patiebantur. Scitote itaque ista conventa fieri ut
vobis deinceps nullam esse causam probabilemPotidaeae vindicandae
concedatis.

4. At de praedonibus aequum esse ait ut qui piraticam in mari
exercent, a vobis et a se communiter pellantur, non aliud nempe
quam hoc postulans ut sibi a vobis tradatur maris imperium, utque
confiteamini vos sine Philippo neque mare tueri et custodire posse.
Hanc etiam sibi dari vult licentiam, ut quocumque navigans et in-
sulas invectus per speciem arcendi praedones, insulares corrumpat,
et a vobis alienet, nec solum Macedonicos exsules per imperatores
vestros transportet Thasum, sed et reliquas sibi vindicet insulas,

¹ indigeant. &Yotn

