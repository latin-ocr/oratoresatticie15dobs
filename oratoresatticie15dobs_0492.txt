476 ΙΝ APHOBUM 1.

bus ipse auditis, neque se habere inficias ibat, neque graviter serebat
quasi nom accepisset, sed confitebatur, ac nescio quid se cum matre
habere controversiae de aureis ornamentis dicebat. Q'ua expedita,
se et de alimentis et caeteris de rebus eam rationem initurum pol-
licebatur, ut mihi cumulate satisfieret. Atqui, si constat, eum apud
Democharem haec esse confessum et apud reliquos qui tum aderant,
et a Demophonte atque Therippide pretia mancipiorum causa com-
plendae dotis accepisse, et dotem se habere in collegarum tabulas
retulisse, et quum primum pater obiit in aedibus habitasse, nonne ab
omni parte res in confesso est palamque deprehenditur eum dotem
octoginta minas accepisse, et id nunc factum nimis impudenter per-
negare? Ut autem me vera dicere appareat, cape testimonia et

lege.

TESTIMONIA.

Dotem igitur ad hunc modum acceptam tenuit: quum vero matrem
meam non duxerit, lege jubetur debere dotem cum usura novem
obolorum, ego vero drachmae tantum pono. Sors igitur et duodecim
annorum usurae, computatione inita, tria omnino talenta conficiunt.
Et haec sic eum probo accepisse et se habere coram tot testibus esse
confessum.

6. Jam alias habet triginta minas, accepto officinae reditu; quo
me omnium impudentissime fraudare est aggressus. Mihi vero
pater tricenas minas reditum de omnibus reliquit. Quum autem
tutores mancipiorum partem dimidiam vendiderint, ipsa utique
exigit ratio ut minae mihi quindenae numerentur. At Thersppides,
qui septennium curam servitiorum habuit, undenas quotannis
minas acceptas retulit, me singulis annis in ratione referenda
quaternis minis defraudato: iste vero, in cujus cura duos primos
annos fuere, ne teruncium quidem exhibuit. Nunc enim cessasse
ait officinam: nunc se harum rerum curam ipsum non suscepisse,
sed procuratorem libertum nostrum Milyam administrasse omnia,
et ab eo lucrum esse reposcendum. Quod si nunc quoque tales
causas afferet, mendacii facile convincetur. Nam si cessasse offici-
nam dixerit, ipse rationes retulit de sumptibus non qui facti sint in
alimoniam mancipiorum, sed in eorum opera, ebur ad artificium et
gladiorum capulos et ad alia conficienda, tanquam opus feceriut opi-
fices. Deinde in rationibus perscribit se tribus Therippidae manci-
piis, quae in officina mea fuerint, mercedem numerasse. Atqui, si
nihil operis factum est, neque iiii mercedem numerari, neque mihi
sumptus eos expensos ferri, decuit. Sin opus esse factum ait, sed
vendi nihil potuisse, par utiquo est ut opera sc mihi reddidisse pro-
bet et, quibus praesentibus id fecerit, testes exhibeat. Si vero neu-

