ORATIO DE CHERSONESO. 79

Quid igitur prudentium hominum est? Cum hoec sciant et cogno-
rint, insignem istam perniciosamque socordiam deponere, pecuniam
autem conferre idemque ut faciant a sociis postulare, ac providere
atque agere omnia, constitutus iste exercitus ne dilabatur, ut quem-
admodum ille paratas legiones habet ad violandos et subigendos
omnes Graecos, ita vos legiones habeatis ad servandos omnes et
tuendos paratas. Fieri quippe nequit, ut qui repentinis subsidiis
utuntur, quicquid recte perficere possint, sed conscribere oportet
copias, et commeatus illis suppeditare, et quaestores deligere, et ut
quam diligentissima fiat aerarii custodia, id vero curantes, pecuniae
rationes a quaestoribus, rerum gestarum a duce reposcere. Quod
si haec vobis cordi fuerint, si haec susceperitis, revera justam servare
pacem, et dorni se continere Philippum cogetis, quo majus bonum
nullum esse queat, aut aequo Marte bellum geretis.

12. Si quis vero liaec sine et magnis sumptibus et multis labori-
bus posse confici non putat, recte omnino putat: sed si idem con-
sideret, quaepericula huic urbi impendeant, nisi ita fecerimus, in-
veniet expedire, ut ultro quod fieri debet faciamus. Nam siquis
deorum nobis sponderet (nec enim mortalium ulli tanta de re fides
haberi tuto posset), si quieveritis et omnia neglexerit-is, eum tandem
in nosmet ipsos impeturn non esse facturum, turpe quidem, Jupiter
diique omnes! fuerit atque indignum vobis et pra-senti dignitate rei-
publicae et rebus gestis majorum, ob privatum vestrum otium reli-
quos Graecos omnes desertos objicere servituti, ac ego quidem ipse
mortem oppetere malim, quam talia suadere: verum si quis alius
ista dicit et vobis persuadet, esto, ne defendite vos, aincite omnia.
Sin hoc consultum esse nemo putat, contraque praescimus omnes,
quanto plura eum sibi subjicere permiserimus, tanto cum graviore
et potentiore hoste nobis fore conflictandum, quo subterfugimus?
aut quid lente agimus? aut quando, Athenienses, rerum curam sus-
cipiemus? cum, credo, necessitas aliqua ingruerit? atqui ea neces-
sitas, quam homo liber ita nominet, non tantum jam adest, sed jam
pridem etiam se obtulit: servilis vero necessitas ne ingruat, utique
est optandum. Quid vero interest? quod homini libero maxima est
necessitas rerum male gerendarum pudor, qua necessitate nescio
an quis majorem possit dicere: servo autem plagae et corporis ex-
carnificatio, quae absint ut fiant, et dictu indigna sunt.

13. Quanquam autem reliqua omnia libenter dicere possim, et
ostendere quo pacto in vos nonnulli in administranda rep. delin-
quant, caetera missa faciam: sed cum primum aliqua mentio fit Phi-
lippicarum rerum, quidam surgens dicit, pacem tueri optabile esse,
et magnum exercitum alere molestum, et diripere quosdam
aerarium velleÍ¾ aliaque similia verba, quibus vos remorantur, et
huic occasionem praebent suo arbitratu per otium quidvis peragendi.

