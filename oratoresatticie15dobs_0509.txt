DE FALSO TESTIMONIO. 493

ratione consentit, inimicum suum et adversarii fratrem ad testimo-
nium falsum dicendum inscribere. Cum autem harum rerum-testes
multi sint3 non minora nobis etiam argumenta suppetunt. Ac pri-
mum nisi ea vere affirmasset, non nunc demum negaret: sed tum
statim fecisset, cum in judicio testimonium legeretur, ubi magis in-
ficiatio quarn nunc ei profuisset. Deinde non conquiesset, sed
actionem injuriarum contra me instituisset, quod se falso dicti in
fratrem falsi testimonii reum fecissem: quo judicio et pecunia ho-
minum et dignitas agitur. Jam si rem explorare et evincere studu-
isset, puerum qui testimonia scripserat a me postulasset, ut, eo non
tradito, vanitatis et injustitiae convincerer. Nunc tantum abfuit ut
tale quicquam fecerit, ut nec tradente me, postquam iste inficias
ivit, accipere voluerit: adeo non minus in his etiam quaestiones
formidant. Haec ut a me vere dici, atque eum dicto inter reliquos
testes testimonio non negasse haec in hoc praetorio adstantem, cum
testimonium legeretur, et me dedente puerum torquendum istis,
accipere noluisse, constet; singulatim etiam vobis testes producam.
Accerse mihi eos.

TESTES.

6. Quod autem, Judices, omnium eorum quae diximus evidentis-
simum signum esse puto quod declaretur haec istum respondisse,
id referam: cum hominem post consessionem eorum quae a testibus
dicta sunt a me postularet, atque ego illum in eo quoque fraudis
vellem convincere, quid facio? provoco eum ad dicendum in Demo—
nem testimonium, qui patruus ejus est et socius injuriarum; atque,
his in scripta relatis, ea dicere jubeo contra quae nunc actionem
falsi testimonii instituit. Is vero primum impudenter negabat, sed
jubente arbitro vel dicere vel ejurare, aegerrime testimonium dixit.
Atqui, sihomo ille servus fuit nec iste liberum esse prius confessus
erat, quid ei accidit ut testimonium diceret potius, quarn ejuraret
quo negotio liberaretur? cum praesertim de his etiam vellem dedere
puerum testimonii scriptorem, qui et suas literas agniturus erat et
satis meminerat istum dixisse testimonium. Et haec obtuli, non
penuria testium qui affuerant—erant enim praesto—, sed eo ut
nec mendacii eos criminaretur, et eorum fides quaestionibus com-
probaretur. Qui vero decet propter istum damnari testes, qui soli
omnium qui unquam in forum venerunt ipsum accusatorem earum
rerum sibi exstitisse testem ostendunt? Ac ut me vera dicere con-
stet, cape provocationem ac testimonium.

