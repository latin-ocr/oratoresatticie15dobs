DE CORONA. 171

apud illos comparandae administer atque adjutor, qui salsa haec renun-
tiavit et fucum vobis fecit, is est qui Thebanorum nunc luget infor-
tunia quamque ea miserabilia sint exponit, cum et horum et eorum
quae phocensibus acciderunt et omnium denique quoecunque Graeci
pertulerunt malorum ipse auctor exsistat. Scilicet enim, AEschine,
tu propter casus illos angeris et Thebanorum vicem doles, qui pos—
sessiones teneas in Boeotia et illorum agros colas, ego vero laetor,
qui statim ad supplicium deposcebar ab eo qui haec effecerat.

14. Sed in eam orationem incidi, qua me post paulum uti fortasse
multo magis conveniet: revertor itaque ad probandum, istorum
corruptelas et injusta facinora earum in q'uibus nunc versamur re-
rum esse causas. Nam postquam vos a Philippo circumventi estis
istorum opera, qui se in legationibus mercede locaverant nihilque veri
vobis renuntiarant, decepti autem simul sunt et miseri Phocenses
eorumque urbes deletae, quid factum est? Contemptissimi Thes-
sali et vecordes Thebani amicum, patronum, servatorem Philippum
ducebant: instar omnium is illis erat: et ne vocem quidem ejus ,
sustinebant, qui aliud quippiam vellet dicere. Vos autem, quamvis
ea quae fiebant suspecta haberetis et iniquo animo ferretis, pacem
tamen servabatis t neque enim erat quod efficere poteratis soli.
Graeci quoque reliqui, consimili vobiscum ratione decepti et sua spe
frustrati, pacem libenter servabant, tametsi essent ipsi quodammodo
jamdudum bello lacessiti. Cum enim quoquoversum grassans Phi-
lippus Illyrios et Triballos, nonnullus etiam Graecorum subigeret,
multasque et magnas copias suo subjiceret imperio, et nonnulli pa-
cis auctoritate freti ex civitatibus illuc profecti corrumperentur,
quorum unus hic fuit, tunc inquam omneS, contra quos haee ille eom-
parabat, bello lacessebantur. Quod si non animadvertebant, alia
haec disceptatio est, nihilque ad me pertinet. Ego enim praedicebam
et testificabar, tum apud vos semper tum quocunque missus essem :
civitates autem aegrotabant, dum hinc magistratus rebusque geren-
dis praefecti munera captarent ac pretio corrumperentur, illinc pri-
vati et multitudo partim futura non providerent, partim quotidiana
indulgentia et otio inescarentur, denique sic omnes essent affecti, ut
ad se quidem solos malum non accessurum singuli existimarent,
sed alienis periculis res suas in tuto se collocare posse crederent.
Itaque multitudini opinor hoc usu venit, ut pro infinita illa et intem-
pestiva desidia libertatern amitteret: principibus vero quique se caetera
praeter seipsos vendere putabant, ut ipsi seseprimos omnium venditos
esse sentirent. Etenim pro amicis atque hospitibuS, quae tum nomina,
cum muneribus corrumpebantur, accipiebant, nunc assentatores et
diis invisi et caetera id genus omnia, quibus digni sunt, audiunt.

15. Jure: nemo enim, Athenienses, quo proditoris utilitati con-
sulat pecuniam insumit, neque postquam iis quae redemit potitus
sit, de iis quae supersunt proditorem in consilium adhibet; sic enim

