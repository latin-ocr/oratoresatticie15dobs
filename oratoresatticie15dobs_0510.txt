494 - ΙΝ APHOBUM

PROVOCATIO. TESTIMONIUM.

Tanta igitur jura iste aversatus, et tot signis calumniae convictus,
suis testibus habere fidem vos postulat, meos vero calumniatur et
vera dixisse negat.

7. Disputabo autem, etiamsi veri similitudo spectetur, quidnam
de eis sentiri conveniat. Inter vos omnes constare scio, eos qui
falsum testimonium dicunt, aut ob inopiam largitionibus corruptos
aut propter sodalitatem aut etiam odio adversariorum adductos,
a tali facinore non abhorrere. At propter harum rerum nullam pro
me dicere testimonium potuerunt, neque enim sodalitates illis me-
cum intercedunt—id enim qui fieret? cum nec in iisdem studiis
versati, et eorum quidam non modo mei, sed ne inter se quidem
aequales sint—-‚ nec isti sunt inimici—nam et hoc constat: unus
enim frater ejus est et advocatus, Phanus familiaris et tribulis,
Philippus nec amicus nec inimicus: quare nec hoc crimen jure
quisquam eis impegerit—, neque etiam paupertate adductos esse
quisquam dixerit—cum tantas opes habeant omnes, ut et munera
vobis alacriter obeant et pareant si quid imperatum eis fuerit—,
praeterea nec ignoti vobis nec in deteriorem partem cogniti sunt,
sed moderati homines habentur. Atqui si nec inopes, nec istius
inimici, nec amici mei sunt, qui convenit suspicari, falsum eos
dixisse testimonium? Ego quidem non video.

8. Quae quanquam iste sciebat, et omnium optime norat eos vera
dixisse, tamen calumniatur, ac non modo se haec dixisse negat, quae
ab eo dicta esse quo pacto magis ostendi queat? sed etiam homi-
nem omnino esse servum affirmat. Volo autem pauca duntaxat
dicere ad hoc quoque mendacium ejus refutandum. Ego, Judices,
etiam propter hoec in quaestionem ei (ledere ancillas volui, quae
patre moriente eum manumissum ac tum fuisse liberum memine-
runt. Praeterea mea mater fidem facere voluit, et ni ita esset me et
sororem productos, quos unicos liberos habet, propter quos vidua
vitam transegit, devovere, a patre morituro hominem hunc emissum
esse manu, atque apud nos haberi pro libero : neque vero quisquam
putet eam in nostra capita haec unquam jurare voluisse, nisi se id
liquido facturam intelligeret. Ut autem constet me vera dicere,
nosque hoec facere fuisse paratos, voca harum rerum testes.

TESTES.

9. Cum igitur nos tot justus rationes afferre queamus et ad argu-
menta maxima probandi testimonii confugere voluerimus, iste his

