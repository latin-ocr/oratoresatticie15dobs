DE CORONA. 191

cognoscetis. Non licebat utique Locris, nisi re prius nobis denuntiata
litem adversus nostram civitatem conficere. Quis igitur nos cita-
vit ad quem judicatum? Cedo hominem qui sciat, ostende. At
non poteS, sed inanem illum perperam adhibuisti praetextum et
mendacem.

50. Obeuntibus igitur regionem eam istius hortatu Amphictyo-
nibus, Locri impetu facto pene omncs jaculis confixerunt, nonnullos
etiam ex hieromnemonibus corripuerunt. Ut vero ex his querimo—
niae ortae bellumque contra Amphissenses ³concitatum est, primum
Cottyphus Amphictyonum praesectus est exercitui, deinde, cum
alii non venirent, alii qui venerant nihil effectum darent, in sequen-
te conventu Pylaeo ad Philippum statim principatum detulere non-
nulli homines ad eam rem instructi et Jampridem profligati, partim
ex Thessalis, partlm ex aliis civitatibus. Causasque nacti sunt
speciosas: aut enim ipsos pecunias conferre externosque milites
alere oportere dicebant, et qui haec recusarent mulctare, aut illum
ducem eligere. Quid multa? creatus ille hisce artibus dux est.
Et statim postea Philippus copiis comparatis progressus quasi
campum Cirrhaeum invasurus esset, longum valere jussis et Cirrhae-
is et Locrensibus, Elateam occupat. Quod si non statim, ut id vi-
derant, consilium mutassent Thebani seseque vobiscum conjunxis-
sent, torrentis instar universa rei moles in hanc urbem irruisset:
nunc autem eum derepente illi coercuerunt, maxime quidem, Athe-
nienses, dei alicujus benignitate erga vos ; deinde vero quantum in
uno viro situm est opera mea. Cedo mihi haec decreta ct tempora,
quibus singula peracta sunt3 ut sciatis, quantis turbis impurissimum
istud caput excitatis poenas nondum persolverit. Recita decreta.

51. DECRETUM AMPHICTYONUM.

Sacerdote Clinagora, Pylaeo concilio vernn, visum est Pylagoris et consessoribus
Amphictyonum et communi Amphictyonum, quoniam Amphissenses in sacrum agrum
ingrediuntur, eumque conserunt et armentis distribuunt, ut eo se conferant Pylagorae

ac consessores, et terminos columnis distinguant, et Amphissensibus interdicant ne in
posterum ingrediantur.

ALIUD DECRETUM.

Sacerdote Clinagora‚ Pylaeo coneilio verno, visum est Pylagoris et Amphictyonum
consessoribus et communi Amphictyonum, quoniam Amphisseuses agrum sacrum
inter se divisum colunt et armenta in eo pascunt, et, cum hoc facere vetarentur, ar-
mati venerunt et commune Graecorum concilium vi propulsarunt, nonnullos etiam
vulnerarunt, [et] Cuttyplmm Arcadem ducem ab Amphictyonibus creatum mitti ad
Philippum Macedonem, ab eoque peti, ut Apollini et Amphictyonibus opem serat,
neque deum negligat ab impiis Amphissensibus nefarie violatum: nunciari quoque

eum imperatorem cum summa potestate a Graecis constitui omnibus qui concilii Am-
phictyonici sunt participes.

