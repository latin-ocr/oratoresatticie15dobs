154 DE FOEDERE ALEXANDREO.

sistunt ut quae communibus pactis continentur exsequamini, parea-
mus eis, quoniam aequa dicunt3 et, quemadmodum jusjurandum
jubet, excludamus illos foedere ac deliberemus, quomodo tractandi
sint ii qui pro dominis sese gerunt libidinemque suam sequuntur,
et perpetuo vel insidias struunt, vel agunt interdicta pacemque com-
munem derident : quam enim ob causam isti negabunt ita esse fa-
ciendum? Num pactionem quatenus ea reipublicae nocet ratam esse
volunt, quatenus vero eidem salutaris est sustulerunt? Nunquid
haec jure fieri videntur? Si quid in jurejurando pro hostibus et
contra nostram civitatem facit, id perpetuo confirmabunt: sin aliquid
vestrum contra illos simul et justum et utile fuerit, illud sibi op-
pugnandum esse perpetuo arbitrabuntur?

8. Ut vero evidentius etiam intelligatis, neminem Graecorum
vos unquam accusaturum esse, de communibus pactis ulla re vio-
latis, sed et gratiam habituros, quod soli foedifragos coargueritis,
pauca de multis quae dicenda essent, percurram: continetur alicubi in
foedere, ut foederati mare n avigen t, et nemo eos pro-
hibeat, neque quisquam naves eorum exceptet:
sin haec aliquis violarit, ut ab omnibus foedera-
tis p r 0 h o s t e h a b e a t u r. Atqui, Athenienses, vos evi-
dentissime scitis hoc a Macedonibus esse factum: nam eo violentiae
processerunt, ut omnes naves Ponticas Tenedum pertraxerint, ac ter-
giversantes non prius eas dimiserint, quam vos decrevissetis centum
triremes esse complendas et statim in mare deducendas, et ducem
eis Menestheum praefecissetis.

9. An non igitur absurdum est, quum tot ac tanta delicta sint
alterorum, istos illorum amicos a peccando eos non deterrere, sed
suadere nobis ut pacta usque adeo neglecta servemus? quasivero
in illis et hoc adscriptum sit, ipsis etiam delinquere licere, alteris
nec ulcisci injurias esse concessum? Nonne vero simul et inique
et stupide egerunt, qui jusjurandum usque adeo violarint, ut mini-
mum abfuerit quin ob iilam perfidiam principatus maris eis jure eri-
peretur? atque adeo nunc etiam jus hoc nobis sine crimine suppe-
ditant, si uti eo voluerimus : non enim quod peccare destiterunt, eo
minus communia pacta violarunt scilicet ; sed beati sunt, quod inter-
im fruuntur ignavia vestra, quae suum jus persequi nunquam instituit.

10. Atque hoc contumeliosissimum est, quod reliqui Graeci et
Barbari omnes vestras inimicitias metuunt, isti autem novi homines
vos eo redigunt ut ipsi vosmet aspernari cogamini, alia vobis per-
suadendo, alia vi extorquendo, perinde ac si cum Abderitis aut Ma—
ronitis, non cum Atheniensibus administrandae reipublicae rationem
habeant. Qui cum opes vestras extenuent, adversariorum amplifi-
cent; interim non animadvertunt, se confiteri urbem nostram esse in-
superabilem, dum hortantur utjus aliter quam justum est,custodia—

