CONTRA ARISTOGITONEM II. 469

iisdem verbis vos decepisset, cum primum reus esset factus. Ne
sic quidem aequum esset contra receptas leges aliquid ei concedi;
neque enim si quibusdam violare leges permittitur, postulandum est,
ut ex praescripto legum alii se gerant: sed tamen illo tempore minus
absurdum fuisset, ei fidem habere, et gratificari, et tali aliqua in
re connivere. Quia vero tunc eo absoluto propter spem emenda-
tionis, paulo post eundem istum et dicentem et agentem ea quae
non essent e republica, denuo punivistis, quae vobis idonea, si nunc
decipiemini, relinquetur excusatio? Cum enim testimonia rerum
adsint, quid verbis est opus? Quae autem ipsi apud animos vestros
nondum satis comperta habetis, de iis fortasse ex verbis judicium
est faciendum.

7. Demiror eos, qui sentiunt, privatas opeS‚ iis quos superiori
tempore bonos viros fuisse cognoverunt, esse credendas: reipublicae
communes, iis quorum improbitas nec ab ipsis negatur, et palam de-
prehensa est, committendas. Canem quidem ovili degenerem et
ignavum custodiendo nemo praefecerit: reipublicae autem guberna-
toribus plerique dicunt, quoslibet esse praeficiendos custodes, qui
cum delinquentes se deferre simulent, ipsi vel in primis custodiendi
essent. Quae, si sapietiS, cogitantes, eos qui se ista ratione vestri
amatores esse profitentur, valere jubebitis: ipsique omni modo
cavebitis, ne cui licentiam detis legum violandarum, eorum praeser-
tim, qui rempublicam capessunt, populumque se et dicendo et de-
cernendo defendere profitentur. Nihil enim fieri queat absurdius,
quam cum majores vestri pro defensione legum oppetere mortem
non dubitarint, vos, nec punire violatores earum instituere: cum
Soloni auctori legum aeream in foro statuam decreveritis, ipsas
ff leges adeo manifeste negligere, propter quas ei tam eximium ho-
norem habuistis. An vero est rationi consentaneum, cum in ferendis
legibus, improbis irascamini in manifesto crimine deprehensos, in-
demnes dimittere? Cum legislator, horno unicus, propter vos om-
nium odia. susceperit improborum, vos nec propter vosmetipsos, in
communi concilio declarare vestrum odium improborum, sed unius
hominis succumbere improbitati? Cum capite sanxeritis, ne quis
legem commentitiam adducat, connivere,ut verae leges in commen·
titiarum numero habeantur?

8. Sic autem acutissime perspicietis, receptis parere legibus
quantum bonum sit, et in despectu et neglectu earum quantum insit
mali, si legum commoditates seorsim, et quae ex violatione legum
mala oriantur, ob oculos posita. intueamini. Reperietis enim viola-
tionem legum, insania, et intemperantia, et avaritia esse refertam,
leges prudentiae, modestiae, etjustitiae fungi officiis. quue minime
est dubium. Eas enim urbes maxime florere videmus, in quibus le-
gumlatores optimi exstiterunt. Nam ut quae in corporibus oriuntur

