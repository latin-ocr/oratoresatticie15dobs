504 IN ONETOREM UNDE VI l.

TESTIMONIUM.

Lege etiam hoc testimonium.

TESTIMONIUM.

Constat igitur e dictis testium, eos dotem non dedisse, sed ad con-
servandas Aphobi opes haec agere audere. Qui enim tanto tem-
pore se et debuisse et reddidisse et non recepisse et uxorem dis-
cessisse et praedium sibi oppigneratum esse asserunt, an non per-
spicue declarant, rem sua auctoritate gestam eo consilio, ut iis quae
mihi vos adjudicassetis me fraudarent?

6. Jam illud etiam ex ipsius istius et Timocratis et Aphobi re·
sponsis, non potuisse dotem reddi, vos edocere conabor. Ego,
Judices, quaesivi ex eorum singulis coram multis testibus: ex One-
tore et Timocrate‚ quinam essent testes in quorum praesentia dotem
reddidissem ex ipso Aphobo, qui affuissent cum accepisset. Ibi
omnes uno ore mihi responderunt, nullum affuisse testem, sed tan-
tum ab eis quoque tempore auferre solitum Aphobum quantum
exegisset. Cui vero vestrum hoo fit verisimile, cum dos talentum
esset, absque testibus Onetorem et Timocratem Aphobo tantum
argenti reddidisse? cui non modo ad istum modum, si quid forte
solvisset, sed multis etiam testibus praesentibus nemo temere fidem
habuisset, ut, si qua controversia incidisset, facile per vos recu-
peraret. Neque enim quisquam in tali contractu, nedum adversus
istum tali ingenio, nullos testes adhiberet, sed ne tum quidem si
cum alio res esset: imo his de causis et nuptias celebramus et
maxime necessarios invitamus, quod non levis res agitur, sed vita
sororum et filiarum alienae fidei committitur, quae ut in tuto collo·
centur summa cura providemus. Consentaneum igiturest et istum,
coram quibus se debere consessus est et usuram daturum promisit,
iisdem etiam praesentibus satisfacturum Aphobo fuisse, si revera
dotem ei reddidisset: nam re ad hunc modum gesta omni molestia
liberatus esset, sin solus soli reddidisset, eos qui pactis et conventis
interfuerant, testes contra se tanquam debitorem reliquisset. Nunc
igitur necessariis suis, viris quam ipsi sunt melioribus, persuadere
non potuerunt, ut dotem esse redditam pro testimonio dicerent, sin
alios testes adducerent genere non conjunctos, vos eis esse credi·
turos non putabant. Sin universam simul dotem se reddidisse
dicerent, si servos qui pertulissent in quaestionem postulatos, solu-
tione non facta, dedere nollent, palam fore imposturam: sin ipsi se
solos soli illi dedisse dicerent, fucum tegi posse sperabant. Quare
ad hunc mentiri modum necessario voluerunt. Talibus technis et

