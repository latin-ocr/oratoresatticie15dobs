468 CONTRA ARISTOGITONEM 11.

soli tibi ex omnibus civibus licentiam tribuat. Illud ad prohibendam
eam pacem, qua pace unus dominatu urbis potiretur: istud eo*
spectat, ut supra judicum decreta et instituta, perpetua serie a ma-
joribus tradita, tibi soli potestas detur delinquendi et agendi quic-
quid libitum fuerit. Equidem eum rogare cupio, utrum legitima et
justa ratione decretum illud accusarit, an contra per injuriam, et
legibus violatis. Si enim inutiliter et in populi fraudem, propterea
jure occideretis : sin utiliter et e re multitudinis, cur nunc postulas,
ut hi decreto tuo contraria decernant? Sed neque illajusta, neque
haec legitima sunt, aut utilia vobis.

5. Ego vero vos video, judiees, ita et in vosmetipsos esse ani-
matos. Multos enim jam plebeiorum hominum delatos atque accu-
satos condemnastis. Nonne vero iniquum est, contra vosmetipsos
ita legum esse observantes, in eos vero qui curiose supervacanei
aliquid agunt, et publice omnibus negotium facessunt, et supra
alios sese efferunt, ita esse lenes et dissolutos? Neque enim ulli
vestrum ita sentiunt, sic quidem ut ego dico, fieri oportere, sed pro-
pter Aristogitonis bonitatem, et fructum quem ex eo capiatis, con-
nivendum, etsi paululum deflexerit a legibus. Nam eum esse im-
probum, et injusto praeditum ingenio, satis vobis, ut equidem ar-
bitror, iis quae ante dicta sunt, Lycurgus ostendit: jam nec esse
utilem, ex ejus actis in republica perspicitur. Quem enirn adductum
in judicium, quorum criminum arguit, eorum convicit accusando?
Quem vobis reditum comparavit? Quod decretum fecit, quod vos
secutos esse non poenituerit â€˜C Nam praeter cetera, etiam ita vaecors
est, et barbaro ingenio, ut si quibus vos iratiores esse viderit, et
ultra quam par est concitatos, tum vestris voluntatibus, ex ira-
cundia aestimandis, occasionibus adversetur. Decet autem eum qui
vobis consultum velit, non subitis affectibus, quibus iracundia per-
moti sunt animi vestri, indulgere, sed rationi et negotiis, et tempo-
ribus obsequi. Nam illa subito intercidere solent: haec permanere,
et diuturniora esse. Quorum iste nihil cogitans, occulta reipublicae
vitia profert, ut cogatur eadem negotia et rata habere, et irrita
facere.

6. At ideo fortassis quod in omnes perpetuo studet convicia dice-
re, et quiritatur, et orationes interrumpit, nunc eum conservari con-
venit? Sed, ita me Minerva amet, quie nunc pro concione fiunt,
dedecori sunt reipublicae: et propter istorum pro suggesto temeri-
tatem et desperationem, ignominiosum habetur jam a bonis viris e
vestro numero, versari in republica. Quod si nunc alicui vestrum
ista voluptati sunt, non deerit copia eorum qui talia factitent. Nam
etiam nune iis refertum est suggestum. Nequ'e enirn difficile est
reprehendere consilia, sed suadere aliquid, et persuadere vobis, ut ea
quae oportet decernatis, id vero difficile est. Ad haec nisi prius etiam

