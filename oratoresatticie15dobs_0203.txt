DE CORONA. 187

pater tuus Tromes apud Elpiam qui ad Thesei fanum docebat lite-
ras serviebat, crassis compedibus et ligno constrictus? an quod
mater tua quotidianis nuptiis in fornice juxta Calamitem heroem
operam curn daret, elegantem eam statuam et summum tertiarum
partium histrionem nutriebat te? Atqui haec ornnes norunt, et-
iamsi ego praetermittam. An quod eam nauticus ille tibicen Phor-
mio Dionis Phrearrhii servus ab honestissimo hoc quaestu avo-
cabat 2

41. Verum per Jovem deosque omnes! vereor ne, dum de te ea
dico quae in te conveniant, ipse mihi quidein parum congruum sus-
cepisse videar sermonem. Haec igitur missa faciam, ab iis autem
ordiar quae ipse in vita gessit. Non enim ex quovis hominum ge-
nere fuit, sed ex iis quos populus exsecratur. Sero enim tandem—,
sero loquor? immo vero heri et nuper simul et Atheniensis et ora-
tor est factus, ac duabus syllabis adjectis patrem pro Tromete fecit
Atrometum, matrem autem honorifice sane Glaucotheam nominavit,
quam Empusam omnes sciunt vocitatam, tracto videlicet inde cog-
nomine quod omnia et faceret et pateretur: unde enim alioqui?
Et tamen ita ingratus es atque improbus natura, ut liber ex servo
et dives ex egente horum beneficio factus, non modo non gratiam iis
habeas, sed et opera tua locata contra hos remp. geras·

42. Atque ea quidem de quibus controversia est, utrum pro
republica dicta sint ab illo necne, praetermittam: quae vero pro
hostibus proculdubio agere compertus est, haec commemorabo.
Quis enim vestrum Antiphontem illum tribu motum ignorat, qui
Philippo pollicitus se navalia vestra incensurum in urbem venit?
quem cum ego latentem in Piraeeo deprehenderam coramque vobis
in concione produxeram, clamitans malignus iste et vociferans, me
in civitate libera indigna facere qui calamitosis civibus insultarem
atque aedes invaderem sine decreto, perfecit ut dimitteretur. Quod
nisi senatus Areopagiticus re intellecta, cum imprudentia labi vos
alienissimo tempore videret, hominem perquisivisset comprehen—
sumque ad vos reduxisset, ereptus esset homo talis justisque poenis
elusis a grandiloquo hoc oratore esset dimissus: nunc vero eum
quaestione habita morte affecistis, qua hunc etiam affici oportuit.
Itaque cum haec sciret quae tum ab eo gesta sunt senatus Areopa-
giticus, vosque eum per eandem ignorantiam, per quam multa jam
in republica projecistis, actorem vestrum in controversia de templo
Deliaco suffragiis vestris creavissetis, simulatque senatum illum ad-
vocastis eique rem permisistis, istum is quidem continuo rejecit ut
proditorem, Hyperidi autem causam hanc mandavit: atque haec,
cum ex ara ferrentur tabellae, gessit, neque ulla omnino tabella
isti impuro suffragata est. Quae ut vere a me dici constet, advoca
mihi earum rerum testes.

