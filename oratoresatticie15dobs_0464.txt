448 CONTRA TIMOCRATEM.

autem, Timocratem legem istam tulisse, non minimam partem suapte
causa: multa enim in gerenda republica se carcere digna admittere,
ipse censuit.

49. Illud etiam vobis recitabo, quod Solonem aliquando dixisse
ferunt apud judices, in eo accusando qui legem perniciosam rogarat,
in hanc sententiam ; receptum esse in universum apud omnes civi-
tates, qui monetam adulterant, ut morte mulctetur. Deinde inter-
rogasse judices, num eis ea lex justa et laudabilis videretur. Qui
cum videri sibi respondissent, subjecisse, putare sese, argenti mo-
netam privatorum contractuum causa repertam intcr cives: leges
autem monetam esse reipublicae. Judices igitur oportere, multo
magis si quis eam quae civitatis moneta sit corrumpat, odisse et
punire, quam si quis eam quae sit hominum privatorum. Atque ut
intelligerent, haud dubie majus esse delictum corrumpere leges,
quam adulterare monetam, addidisse: multas civitates quae haud
dissimulanter argento, quod sit aere et plumbo contemperatum,
utantur, tamen esse incolumes, nec ullum ex ea re capere detri-
mentum: at si qui perinde legibus adulterinis usi receptas corrumpi
siverint, eorum nullos unquam non internecione periisse. Huic igi-
tur crimini etiam Timocrates nunc est obnoxius, et eam jure a vobis
aestimationem nunc auferet, quam commeruit.

50. Ac vero irascendum est omnibus, qui leges turpes et impro-
bas ferunt, tum vero his imprimis, >qui eas leges corrumpunt, a
quibus vel magnitudo urbis, vel humilitas pendet. Hae vero quae
sunt? Tum quae injurios puniunt, tum quae bonis et justis honorem
habent. Nam si omnes de republica bene mereri studeant, hono-
ribus et praemiis quae propterea dantur incitati, et omnes maleficiis
ac injuriis abstineant, detrimenta et supplicia sceleribus constituta
metuentes, quid prohibebit rempublicam nostram esse amplissimam
et florentissimam? Nonne tot triremes, quot nulla alia Graeca civi·
tas possidet? Non legiones? Non equites? Non reditus? Non
loca? Non portus? Haec vero omnia quae res tuetur et continet?
Leges Nam cum civitas legum praesidiis administratur, haec utilia
sunt reipublicae: sin contra fiat in republica, si bonis viris nulla
virtutis praemia sperare liceat, si facinorosorum tanta sit impunitas,
quantam eis lege sua Timocrates proposuit, quanta quaeso vos per-
turbatio secutura est? Satis enim scitis harum quas modo recensui
copiarum, ne si duplicentur quidem, ullam fore utilitatem. Quum
autem iste lege sua vobis nocere conetur, qua fit, ut hi quibus in
animo est malefacere, impuniti maneant : propter haec omnia quae
diximus, irascendum ei est, ct supplicium infligendum, ut ejus ex-
emplo alii sint ad injuriam tardiores ε nam talibus leni animo par-
cere, aut etsi damnetis, exiguam tamen eis mulctam irrogare, non
aliud est, quam consuefacere atque instituere quam plurimos, ne vos
injuriis afficere vereantur.

