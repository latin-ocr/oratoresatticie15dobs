ADVERSUS LEPTINEM. 291⁴

pius? Sed ipsum senatusconsultum, quod tum hujus viri causa
factum est, vobis recitabitur. Et videte, Athenienses, quot senatus-
consulta lex ista irrita faciat, et quot homines fraudet, eosque qui
cuin maxime necessarium fuit vobis benefecerunt! Invenietis enim

eos laedi quos minime oportebat. Recita.

SENATUSCONSULTA.

12. Beneficia quibus Epicerdes immunitatem meruit, e senatus-
consultis, judices, audivistis Ne vero id spectate, quod primum
centum minas, deinde talentum dedit,-nam ne eos quidem qui ac-
ceperunt pecuniae numerum admiratos esse arbitror—5 sed hoc in-
tuemini, quod alacri animo, quod non rogatus, ultro, quod illis tem-
poribus dedit. Etenim referenda gratia est cum benemeritis omni-
bus ε tum vero eis qui tempestive beneficia dederunt3 quorum unum
hunc virum esse ostensum est. Nonne igitur nos pudeat, Athenien-
seS‚ talis viri liberos, quibus nihil objicere possumus, nulla omnino
harum rerum habita ratione, immunitate spoliare? Nec enim, pro-
pterea id minus turpe futurum est, quod alii fuerunt, qui tum ab eo
servati sunt, atque immunitatem ei dederunt, alii vos estis, qui nunc
eam eripitis ε sed hoc ipsum est, quod indignationem moveat. Nam
si illi, qui sciverunt et acceperunt beneficia, tali remuneratione
digna ea censuerunt, nos vero qui duntaxat audivimus, ea dona
tanquam indignis eripiemus, an non id erit indignissimum? Eadem
etiarn de iis dico, qui Quadringentorum tyrannidem destruxerunt,
et de iis qui, cum secessisset Populus, bonam operam navarunt.
Omnibus enim illis insignem injuriam fieri crediderim, si quicquam
eis quod tum concessum fuit, nunc eriperetur. Si quis autem ve-
strum persuasum habet, longe abesse, ut civitati nostrae talis aliqua
necessitas ingruat, is vota quidem diis faciat, idque ego una faciam ε
primum vero consideret, de lege ferenda esse suffragia, qua com-
probata utendum erit, deinde malas leges etiam florentibus rebus-
pub. nocere. Nullae enim rerum vicissitudines essent, nisi constitu-
tos in periculis bonae tum actiones, tum leges, tum boni viri, et ac—
curata ratio rerum omnium erigerent et proveherent: eis verov qui
felicissimi videntur, omnia haec neglecta, paulatim effluerent. Nam
plerique mortalium, rectis consiliis, et vigilantia minimis etiam in
rebus, opes parant: sed eas iisdem rationibus tueri nolunt. Quod
ne nunc vobis usu veniat cavendum est, neque existimandum talem
legem ferendam esse, quae nostram urbem et rebus secundis infamia
repleat, et, mutata fortuna, efficiat, ne quisquam sit qui nobis bene-
factum velit.

13. Neque vero id solum cavendum est, Athenienses, ne injuria
laedantur, qui privatim vobis benefacere voluerunt, et se talibus et

