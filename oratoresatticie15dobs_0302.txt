286 ADVERSUS LEPTINEM.

certe quidem tempore, licuit. Lex igitur ista, quae hujusmodi do-
nationum fidem et securitatem tollit, id tollit, quo a vobis concessa
dona ceteris antecellere videbantur. Enimvero si ex universis
quocunque regantur imperio civitatibus morem illurn et vetus in-
stitutum sustuleris, ne recepti status conservandi studiosis gratia
referatur, maximum earum praesidium una sustuleris.

7. At illud fortasse Leptines afferre conabitur, ut vos ab his alio
seducat, onera publicorum munerum nunc in tenues homines in-
clinata esse, quae, si sua lex rata habeatur, ad opulentissimos
reditura sint. Plausibiliter quidem hoc et speciose dicitur: sed si
penitius introspiciatis, inane videbitur ac tralatitium. Duo enim
omnino munerum genera recepta sunt apud vos, unum inquilino-
rum, alterum id quod a civibus oriri solet: quorum utriusque dari
potest ea, quam iste eripit, bene meritis immunitas. Nam quae
omnia tributa triremiumque instructiones in belli necessitatibus ex-
iguntur salutemque reipublicae continent, eorum, recto veterum
legum etjusto instituto, nemini datur ulla immunitas, ne illis qui-
dem, quos Leptines excepit, ex Harmodii et Aristogitonis familia
oriundis. Videamus igitur quomodo expleat munera illa quibusque
praebitoribus‚ et quotnam, si ei non auscultaverimus, sit immunes
dimissurus. Ditissimi quique igitur semper occupati triremibus
instruendis, nulla tenentur parandi ludos necessitate: tenuiores
cuin ab iis ob inopiam exigi nihil possit, extra hunc numerum sunt.
Quare neutri propter hanc legem vestras opes augebunt. At enim
inquilini suppeditare multa cogentur. Verum si quinque ex illi's
demonstraverit, ego non recuso, quo minus delirare dicar. Ve-
rum ut concedam aliter hoc se habere, et longe majorem inquilino-
rum esse numerum qui, lege perlata, perpetuo munera obituri sint,
neque triremium instructionem cuiquam fore praesidio quo magis
immunis sit. Age consideremus, quam hoc futurum sit e republi-
ca, si hi omnes munera obibunt. Patebit enim non, multum abest,
in aequo esse emolumentum ac dedecus inde deportandum. quue
hoc modo expendite. Immunes ex hospitibus sint, decem sane ;—
quanquam equidem, id quod modo dicebam, quinque esse non opi-
nor- ; ac civium certe non quinque aut sex reperientur : igitur utri-
que sedecim erunt. Verum viginti numerentur; aut triginta etiam,
si vultis. Quotnarn tandem sunt qui munera quotannis in orbem
redeuntia curent, sive aediles, sive gymnasiarchi, sive convivatores?
Sexageni circiter, aut paulo plures universi hi. Ut igitur triginta
homines in omne deinceps aevum munera nobis obeant, id efficia-
mus, ut nemo posthac fidem nobis habere ausit? Sed illud obscu-
rum profecto nemini est, fore qui munera obeant, incolumi civitate,
satis multos, neque illorum ullam fore penuriam ι qui autem vobis
benefactum velit, ubi perspexerit injuriam cis factam qui bene de

