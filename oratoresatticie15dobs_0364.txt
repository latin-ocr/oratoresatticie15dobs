348 CONTRA MIDIAM.

nium, quem apertissime constat in vita tanta superbia et omnium
hominum despectu esse refertum, ut etiam illi, cum quibus tibi nihil
est negotii, tuam confidentiam et vocem, et tumultum, et ministros,
et opulentiam, et ferociam sine dolore spectare non possint, in ju-
dicio misericordiam statim consequeris? Magnum quidem princi-
patum, vel potius artem inveneris, si duas res inter se maxime con·
trarias tam paulo momento tibi ipsi circumdare posses: invidiam
ex vitae insolentia, misericordiam ex impostura. Nulla tibi ratione
tribui potest misericordia, quicquid intueamur, sed contra, odium, et
invidia, et iracundia. Haec enim mereris. Sed illuc redeo, ad ejus
accusationem populi, et concionis. Quod ubi faciet, cogitate vobis-
cum, judices, istum equites commilitones suos, cum Olynthum
ivissent, ad vos in concionem progressum, accusasse. Nunc rursus
apud eos qui foris militant, occasione exspectata, populum accusa-
turum. Utrum igitur vos sive manseritis, sive exiveritis, tales per-
hiberi non recusabitis, quales Midias facit, an contra potius iste
semper et ubique diis invisus erit et exsecrandus? Ego quidem
opinor istum talem: nam quem non equites, non collegae, non
amici ferre possunt, quid de eo dicendum est?

55. Jovem testor, et Apollinem, atque Minervam‚- dicetur enim
sive profuturum, sive nociturum sit—, cum iste se transegisse me-
cum fabularetur, apparebat quosdam, qui blande omnino cum eo
solent colloqui, moleste ferre. quue medius fidius eis minime*
vitio vertendum. Nec enirn ferri potest homo, sed et solus dives
est, et eloquens solus, et omnes ei sunt quisquiliae, et mendici, ac
ne homines quidem. Eum igitur, qui tanto fastu turget, si nunc ab·
solvatur, quid facturum putatis? Id quo pacto cognoscere possitis,
ego dicam; si e signis, quae secuta sunt populi praejudicium, rem
aestimetis. Quis enim est, qui, praejudicio damnatus, violati festi
praesertim, etiamsi nullum aliud periculum aut discrimen subesset,
non ob idipsum domi se abstruderet, modestumque proeberet ad
judicii saltem, si non in omne, tempus? Nemo est, quin id faceret.
Aliter vero Midias: nam inde ab eo die concionatur,conviciatur,
clamitat. Legitur magistratus aliquis? Midias Anagyrasius in
campum descendit. Plutarchi procuratorem agit. Ejus secreta no-
vit. Urbs eum non capit. Et haec omnia facit, non in aliud pr0..
fecto, nisi ut ostendat populi sibi praejudicium nihil no-
cuisse, neque metuere aut formidare se futurum
ju dicium. Qui igitur, Athenienses, vos pertimescere, turpe putat,
vos vero nihil facere, praeclarum : non hunc decies interfectum
oportebat? Certe quidem mea sententia. Nec enirn vos habituros,
quod de se statuatis, putat. Dives, confidens, inflatus, magniloquus,

violentus, inverecundus, Ubi comprehendetur, si nunc astu subter-
fugerit ?

