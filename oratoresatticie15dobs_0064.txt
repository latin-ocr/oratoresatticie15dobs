50 ORATIO DE PACE.

praecipitabunt, nisi communis fuerit origo et causa belli. Nihil
etiam nos, sicum Thebanis denuo propter Oropum aut privatum
emolumentum aliquod belligeremus, cladis accepturos arbitror τ
puto enim eos nostrum alterutri auxilium quidem laturos, si quis in
nostram ditionem invadat, cum neutro autem ad alterum oppu-
gnandum arma consociaturos. Nam foedera quidem ita comparata
sunt, quemadmodum et animo reputaret aliquis, reique natura sic
se habet: non eo usque quisquam vel nobis vel Thebanis bene cupit,.
· ut salvi simus et aliis imperemus, sed incolumitatem omnes sui

causa nobis optant, ut vero alterutri potiti victoria ipsis dominentur
nemo.

5. Quid igitur existimo formidabile, et quid vobis esse dico provi-
dendum? Ne bellum hoc quod agitatur communem occasionem
communemque omnibus criminandi ansam suppeditet. Nam si Ar-
givi et Messenii et Megalopolitae et reliquorum quidam Pelopon-
nensium, quicum his consentiunt, ob nostram illam ad Lacedaemonios
de foedere legationem et quia quorundam ab his actorum fautores
visi sumus, hostili erga nos animo erunt, si Thebani nobis, ut aiunt,
infensi, inimiciores etiam fient quod ab eis actos in exilium tuemur et
nostras adversus eos inimicitias omnibus modis declaramus, si Thes-
sali quod Phocensium exsules protegimuS‚ si Philippus quod sibi
Amphictyonum consessum denegamus, metuo ne omnes privatis qui-
que offensis irritati commune in nos inferant bellum, Amphictyonum
decreta praetendentes, ac deinde perducantur singuli ut etiam contra
suam utilitatem nos oppugnent, id quod etiam Phocensi bello usu
venit. Nec enim hoc scilicet ignoratis, nunc Thebanos et Philip-
pum et Thessalos, quamvis non eadem singuli potissimum urge-
rent, eadem tamen omnes perfecisse. Nam Thebani Philippum, ne
penetraret atque angustiis potiretur, prohibere non potuerunt,
nec obsistere quo minus is ipsorum laboris, postremus quamvis
veniens, gloriam habeat—nunc enim Thebani, quod ad posses-
sionem atque acquisitionem regionis attinet, rem sane praeclare
gesserunt, sin honorem et gloriam spectes, turpissime: nisi enim
Philippus Pylas occupasset, nihil habituri fuisse viderentur—2
neque vero haec eis proposita fuerunt, sed quia Orchomeno et
Coronea potiri cupiebant, neque tamen poterant, ideo haec onmia
tolerarunt. Philippum itaque, sunt qui dicere audeant, noluisse
Thebanis Orchomenum et Coroneam tradere, sed coactum dedisse:
ego vero hos valere jubeo, illud autem scio non magis ei haec
curae fuisse quam ut aditum Thermopylarum occuparet bellique
gloriam consequeretur, ut nempe bellum lzoc videretur per seipsum
debellatum et amputatum esse, utque suo arbitratu Pythia admini-
straret; atque haec fuere quorum ille desiderio potissimum aestuabat.
At Thessali neutrum horum volebant, ut vel Thebanorum vel Philippi

