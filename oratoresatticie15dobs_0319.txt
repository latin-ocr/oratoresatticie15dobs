ADVERSUS LEPTINEM. 303

SENATUSCONSULTUM.

Fuisse igitur majorum quoque nostrorum moris, Athenienses, ut
bonos honorarent, hoc senatusconsultum indicat: si vero non iisdem
rebus quibus nos nunc, id jam aliud quiddam est. Quod si conce-
deremus neque Lysimacho, neque cuiquam alteri, quicquam a ma-
joribus nostris suisse concessum, proptereane justum esset, eos
quibus nos aliquid nunc dedimus, eo spoliari? Nec enim qui non
dederunt, quod visum eis non est, accusandi sunt : sed hi, qui quod
antea dederant, deinde sinejusta causa rursus eripuerunt. Si quis
enim demonstrare potest, etiam illos aliquid quod dederant ulli eri-
puisse, non obsto quo minus etiarn nos id exemplum imitemurÍ¾
quanquam id aeque inhonestum esset: si vero nemo est qui ullo
tempore factum id esse demonstrare possit, cur nos primi talis ex-
empli auctores erimus ?

25. Illud autem, Athenienses, quoque considerandum est etin
conspectu habendum, quod jurati ad judicium venistis, non legibus
Lacedaemoniorum, aut Thebanorum, neque iis quae olim apud primos
majores nostros in usu fuerunt, sed iis quibus illi, quos iste lege
sua spoliare conatur, dona consecuti sunt3 et quarum rerum leges
nullae sunt, de iis ut ex aequo et bono quam verissime sanctissimeque
fieri potest judicetis. Recte! Conferte igitur aequum et bonum cum
universa lege! Estne aequum, Athenienses, honorem benemeritis
haberi? AEquum! Quid porro? estne aequum, ut quae semel quis
dederit, habere sinat? AEquum. Vos igitur tum ipsi haec facite, ut
jurisjurandi religionem servetis: tum eis qui majores haec fecisse
negant, succensete : tum istos qui talia ,exempla recensent, eos
magnis beneficiis affectos nemini honorem habuisse, et improbos et
inurbanos esse arbitramini3 improbos, quod majoribus vestris falso
crimen ingratitudinis impingunt3 inurbanos, quod si maxime verum
id esset, negari potius id ab iis, quam commemorari, officii fuisset.

26. Arbitror autem etiam hoc Leptinem dicturum, lege sua nec
imagines nec victum in curia eripi eis qui acceperint, nec civitati
facultatem adimi honorandi eos quos dignos censuerit: sed licere
et aereas statuas decerni, et victum in curia, et quicquid praeterea
volueritis, hoc uno duntaxat excepto. Ego vero, quod ad ea attinet,
quae civitati se relinquere dicit, tantum respondeo: si quid prius
datum cuiquam eripueritis, efficietis, ne quisquam etiam de ullis re-
liquis donationibus securus esse possit. Nam quae major fiducia
esse debet de imagine, de victu, quam de immunitate, quam prius
datam quibusdam eripueritis? Quod si nihil ea in re incommodi in-
esset, tamen ne illud quidem consultum mihi videretur, eam civitati
nostrae necessitatem imponi, qua vel minima beneficia aequare ma-

