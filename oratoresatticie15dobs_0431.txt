CONTRA TIMOCRATEM. 415

ser, apud vos pauca praesari volo, quoe a re aliena non erunt. Ego,
Athenienses, suscepi inimicitias hominis improbi et odiosi, et diis
invisi, cui tandem tota quoque civitas inimica facta cst, Andro-
tionem dico. Tantoque sum gravioribus ab eo injuriis affectus quam
Euctemo, quod hic pecuniae nonnullamjacturam fecit: ego vcro,
si conatus illius adversus me improbi successum habuissent, non
modo fortunis omnibus, sed vita etiam ipsa essem spoliatus, imo
nec id quod commune est omnibus, excedere vita mihi facile fuisset.
Nam ea crimina, quae vir prudens etiam invitus nominet, contra me
commentus, ut qui patrem occidissem, dica impietatis impacta, me
reum fecit. In quo judicio, quod quintam suffragiorum partem non
tulisset, mille drachmis cst damnatus, ego vero, sicuti Justum fuit,
in primis ope deorum immortalium, deinde vestro etiam, judices,
auxilio, incolumis evasi. Eum igitur, a quo talibus essem insidiis
appetitus, hostem mihi irreconciliabilem arbitrabar. Cum vero vi-
derem ab eo communiter totam civitatem esse laesam, tum exigendis
tributis, tum sacris vasis conficiendis, magnamque pecuniam partim
Minervae, partim heroum, partim civitatis, habere, quam non red- ,
deret, una cum Euctemone sum eum aggressus, occasionem mihi
datam esse ratus, et reipublicae defendendae, et factas mihi injurias
vindicandi. Vellem autem et me voti fieri compotem, et istum ea
luere quae meruisset.

4. Cum vero res non jam controversa, sed primum a senatu da-
mnata, deinde a populo unus totus dies in his consumptus esset,
praetereaque duojudicia, viri mille et unus numero, sententias dixis-
sent, neque reo jam ullum pateret effugium, quo minus vestram pe-
cuniam vos haberetis, Timocrates haec quae intercesserunt omnia
usque adeo neglexit, utlegem eam ferat, qua et sacra pecunia deos,
et aerarium publica spoliet, ac decreta tum senatus, tum populi, tum
judiciorum evertat, impunitatem denique rempublicam depeculari
cupientibus proponat. Quae cum ita sint omnia, hoc unum praesi-
dium reliquum esse videmus, ut legem accusatam, et vestris sen-
tentiis subjectam refutare conemur.

5. Ab initio igitur rem gestam vobis breviter exponam, ut inju-
rias quae in ista lege insunt, facilius discatis, et assequamini. De-
cretum fecit apud vos Aristopho eligendos esse inquisitores. Si
quis vero sciat aliquem qui aliquid pecuniae habeat, sive sacrae, sive
publicae, ut illum⁴ apud vos deferat. Post haec retulit Euctemo ha-
bere Archebium et Lysithidem, trierarchia functos, pecuniam N au-
cratiticam, aestimatione novem talentum et triginta minarum. Ac-
cessit ad senatum, senatusconsultum scriptum est. Deinde convo-
cata concione, accusator est datus. Euctemo conscenso suggestu,
cum alia multa dixit, tum apud vos recensuit, a triremi, qua Mela-
nopuS, Glaucetes, et Androtio, legati ad Mausolum, vecti sint, ca·

