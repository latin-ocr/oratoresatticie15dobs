IN APHOBUM 1. 471.)

TESTIMONIA.

Hoc igitur ebur pluris est quam talenti,quod nec ipsum neclucrum
inde factum mihi ostendunt, sed et hoc totum penitus supprimunt.
9. Ad haee, Judiees‚ ex rationibus, quas referunt, de illis quac
ipsi se accepisse confitentur, vobis ostendam, eos tres plus quam
octo talenta quae mea sunt habere, sed Aphobum seorsim tria ta-
lenta et mille drachmas accepisse, etiamsi ponam plura sinc his esse
insumpta quam sunt, et ea quae ex his reddiderunt detraham: ut
sciatis non mediocris esse impudentiae facta illorum. Nam de meo
se accepisse fatentur, iste quidem octo et centum minas, praeter ea
quae ego eurn habere nunc ostendam, Therippides duo talenta, De·
mophon septem et octoginta minas. Haec sunt quinque talenta et
minae quindecim. Hoc igitur, quod non simul universum acceptum
est, minoe fere sunt septuaginta septem, reditus de mancipiis, quod
vero isti statim acceperunt, parum abest a quatuor talentis : quibus
si usura decennii singulis saltem drachmis computata addita fuerit,
invenietis octo fieri talenta cum sorte et mille drachmas. Alimonia
porro a septuaginta septem minis est computanda, quae ex officinis
redeunt. Nam Therippides septenas minas quotannis in eas dabat,
et nos accepisse hoc fatemur. Proinde, cum isti nobis septuaginta
minas in officinam ad illos alendos insumpserint, id quod superest
septingentas drachmas eis appono et isti plus posui. Id vero quod
mihi sumpta virili toga tradiderunt et quantum reipublicae tributi
nomine pependerunt, id est ab octo talentis et ab eo quod est appo-
situm auferendum. Reddiderunt igitur iste et Therippides minas
unam et triginta, tributi nomine minas se expendisse duodeviginti
ratiocinantur: ego vero etiam hic aucto numero faciam triginta
minas, ut in hoc nihil habeant quod contradicant. Itaque si ab
octo talentis talentum auferatur, septem sunt reliqua, eaque ex his
quae accepisse ipsi se confitentur, quaeque istos habere necesse est.
Hoc igitur, etiamsi reliquis omnibus fraudarent se habere negantes,
reddere conveniebat, siquidem haud inficias eunt illa de meo se
accepisse. Nunc vero quid faciunt? Usuram pecuniae nullam pro-
ferunt, sortemque omnem una cum septuaginta septem minis ex-
pensam mihi ferunt: quin Demophon nos insuper debere inscripsit.
Nonne ista est magna et insignis impudentia? an quicquam ad
immensas sordes et rapacitatem istam addi queat? Quid tandem grave
ac indignum videbitur, si ista tam immensa et immania gravia et
indigna non videbuntur? Iste igitur pro sese minas centum et octo
se accepisse confitetur, quas et ipsas habet, et decennii usuram,
quae tria maxime talenta et mille drachmas conficiunt. Haec me
vere dicere, et, in tutelae rationibus unumquemque tanturn emolu,-

