328 CONTRA MlDlAM.

quidem nossem), tum quum mihi aetio danda esset in diem circiter
quartum aut quintum, impetum fecerunt in aedes meas istius frater
et iste, trierarchiae nomine opes mecum permutaturi. Ac nomen
quidem ille accommodabat, et erat is qui opes permutaret, Thra-
sylochus: res vero ipsa, et totius rei administratio istius erat. Ac
primum fores aedium, ut quae jam sui juris ratione permutationis
factae essent, diffiderunt. Deinde cum soror etiam mea tum intus
esset, puella adhuc, coram virguncula obscoena locuti sunt, et talia,
qualia id genus hominum solet. Nec enim ego me unquam adduci
sinam, ut quicquam tum dictum apud vos referam. Ae matrem et
omnes non fandis et infandis conviciis prosciderunt. Quod vero
gravissimum est, et jam non dictum, sed factum : quasi suum ne-
gotium ageretur, tutores judicio liberarunt. Haec quanquam vetera,
quosdam tamen e vobis recordari puto. Tota enirn civitas illam
permutationem, et illius temporis insidias, et petulantiam istorum
cognovit. Atque ego tum omnino destitutus ope amicorum, et
admodum adolescentulus, ut ne his quae apud curatores habebam,
privarer, cum me recepturum exspectarem non tantillum, quantum
recuperare potui, sed tarn multa, quam multis me fraudatum esse
noram, do istis viginti minas, quanti trierarchiam locarant.

24. Ac illorum illius temporis in me injuriae, hae sunt. Postea
vero, dicta illi die ob maledicta, absentem damnavi. Nec enim ad
judicium veuit. Cumque judicatum non solvisset, nihil rerum ejus,
quod mihi licebat, unquam attigi, rursus autem dicta illi die unde
vi, nunquam hactenus in hunc usque diem impetrare actionem
potui: tot technis et causis subinde inventis iste tergiversatur. Ac
ego quidem ita verecunde, legibus, judicio, omnia mihi censeo faci-
enda. Iste autern, ut vos auditis, petulanter non mihi tantum et
meis, sed et tribulibus meis insultandum putavit propter me. Haec
ut a me vere dici constet, voca mihi testes, ut sciatis, priusquam
auctoritate legum veteres ejus injurias ulcisci possem, me aliis ab
eo, quales audistis, esse contumeliis oneratum.

TESTES.

Callisthenes Sphettius, Diognetus Tlioricius, Mnesitheus Alopecensis, scimus De-
mosthenem, cui testimonium dicimus, Midiae diem dixisse unde vi, ei qui nunc ab eo
publico crimine accusatur, etjam octo annos illudjudicium elusisse Midiam, ac totius
hujus morae causam exstitisse, semper tergiversantem, et procrastinantem.

De judicio igitur-quod scelus, Athenienses, commiserit, audite, et
spectate in singulis ejus insolentiam, et confidentiam. Illius enim
judicii, hoc dico, quo eum convici, fuit mihi arbiter Strato Phale-
reus, homo pauper ille quidem et quietus, sed alioqui non improbus,
ac potius omnino bonus. Id quod miserum non recte, imo per quam
flagitiose, nequcjure perdidit. Eo Stratone nobis arbitrante, cum

