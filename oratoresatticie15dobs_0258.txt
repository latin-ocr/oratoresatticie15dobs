24⁸2 DE MALE GESTA LEGATIONE.

dissimulet, se in posterum etiarn, si nunc absolutus fuerit, illi praesto
futurum contra vos, Quare cavet, ne quod vel verbulum Philippo
nonjucundum sibi excidat, nec ut missum faciamus, missum facit,
sed laborare infamia, accusari, quidvis apud vos perpeti satius esse
ducit, quam aliquid minus gratum Philippo facere. Quae vero
illa est societas? quae tauta ista solicitudo de Philocrate? quem, si
omnem legationem praeclarissime obiisset, et pecuniam tamen se
propter legationem accepisse fateretur, ut fatebatur, illud ipsum
fugere et solicite cavere incorruptum legatum conveniebat, et testari
suam integritatem. Sed id non fecit AEschines. Haec nonne per-
spicua sunt, Athenienses? haec nonne clamitant et loquuntur, pecu-
niam accepisse AEschinem, et propter argentum perpetuo esse im-
probum, non ex simplicitate, aut ignoratione, aut per calamitatem?
Et quis, inquit, testificatur, me accepisse munera? haec enim est
praeclara illa defensio. Res ipsae, AEschine, quae sunt fide omnium
dignissimae3 neque dici potest, aut praetexi, vel ex persuasione ali-
cujus aut gratificandi studio eas esse tales, sed‘ quales prodendo et
corrumpendo tu eas effecisti, tales in exquirendo apparent. Et praeter
res ipsas jam tute in te 'dices testimonium. Age huc assiste, et re-
sponde mihi, neque enim per imperitiam habere te negabis, quid
dicas. Cum enim novas causas tanquam fabulas, easque sine testi·
bus ad praefinitam diem accusator vincaS, ex eo constat, te esse
acerrimum. γ

39. Quanquam autem multa sunt et atrocia scelera AEschinis,
et magna improbitate referta, ut vobis etiam, nisi fallor, videtur,
nullum tamen, meo quidem judicic, est atrocius, aut evidentius
corruptelarum ejus argumentum, aut quod magis ostendat, palam-
que demonstret, eii'in accepisse munera, et vendidisse omnia, eo
quod et nunc dicam. Cum jam tertium legatos missuri essetis ad
Philippum, propter praeclaras et magnas illas spes earum rerum,
quas iste pollicebatur, delegistis et istum, et me, et ex reliquis ple-
rosque eosdem. Ego progressus statim ejuravi. Tumultuantibus.
autem quibusdam, et me ire jubentibus, negavi me abiturum. Iste
autem delectus erat. Deinde cum concio surrexisset, congressi isti
consultabant, quemnam hic relicturi essent. Dum enim etiamnum
in motu essent omnia, et incerta futurorum exspectatio, tum et
congressus, et verba varia in foro fiebant. Metuebant enim, ne su-
bito concio indiceretur: et vos, audita ex me veritate, aliquid op-
portuni de Phocensibus decerneretis, et Philippus gerendarum rerum
occasionem amitteret. Nam si decretum duntaxat fecissetis, et ali-
quam mediocrem spem eis praetulissetis‚ conservati essent. Non
enim licuisset Philippo, nisi vos decepti essetis, manere diutius.
Neque enim frumentum erat in agris, propter bellum incultis, neque
etiam invehi potuisset, vestris triremibus ibi prtesentibus‚ et mare

