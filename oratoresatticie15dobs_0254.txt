238 DE MALE GESTA LEGATIONE.

libitum fuerit, et illa calamitas respicienda, et auctor et instructor
illius' potestatis odio proseduendus et ulciscendus.

31. Equidem scio AEschinem ad accusationem nihil esse respon-
surum: sed, quo vos quam longissime a causa abducat, commemo-
raturum, quantum universi mortales commodorum ex pace percipiant,
contra quas e bello clades, ae denique laudationem pacis, defensionis
loco allaturum, Sunt autem ea omnia cum ejus criminatione con-
juncta. Nam si pax, quae aliis tot bonorum causa est, tot negotio-
rum et tantae perturbationis causa nobis exstitit, quid tandem dici
conveniet, nisi istos, muneribus acceptis, rem suapte natura bonam
male corrupisse? Quid vero? an non triremes trecentae, et arma·
menta illarum, et pecuniae vobis supersunt, et supererunt propter
pacem? fortasse dicat. Vobis autem contra ita sentiendum est,
etiam Philippi opes ea pace multo auctiores esse factas, et apparatu
armorum, et provinciis, et reditibus, quos ille nactus est ingentes ;
accesserunt et nobis aliqui, sed tamen rerum gerendarum apparatus,
et sociorum, quo omnes aut sibimetipsis, aut potentioribus opes
parant, ac tenent, noster quidem ab isto venditus, periit et debili-
tatus est, illius autern, formidabilis est factus,et multo major. Non
igitur aequum est, illi utraque esse aucta per istos, et societates, et
reditus: nobis ea quae propter pacem merito teneremus,·istorum
corruptelis aestimari. Non enim haec pro illis recepimus, neque
multis verbis est opus3 sed et haec eodem modo teneremus, et illa
si absque istis esset, accessissent. '

32. Illud autem, Atheniense-S, omnino assentiemini, etiamsi multa
et gravia mala reipublicae acciderint, eorum autem nullius auctor
sit AEschines, non esse justum, ut in eum saeviatunnec si quid per
aliquem alium bene gestum est, ut illud eum tueatur; sed quarum
iste rerum sit auctor, cogitabitis, eique et gratiam, si dignus vide-
bitur, referetis, et contra, si commeruerit, succensebitis'. Haec igitur
quomodo recte deprehendetis? Si eum non omnia simul commiscere
patiemini, ducum scelera, bellum gestum cum Philippo, commoda
pacis, sed si singula per se considerabitis. Quod genus est: fuit nobis
bellum cum Philippo. Hic, nunquis accusat AEschinem‘? vult ne ali-
quis eum postulare de rebus in bello gestis? Nemo. Proinde horum
eum absolvite, neque ad haec eum respondere necesse est. Nam in
controversiis et testes producendi, et argumenta proferenda sunt reo,
non iis defendendis quae in confesso sunt, facienda impostura. Cave
igitur quicquam debello dicas: nemo enim de eo quicquam te accu-
sat. Postea quidam nobis suaserunt pacem : persuaserunt: legatos
misimus: adduxerunt illi huc eos qui pacem facturi essent. Hic
iterum, nunquis ea de re culpat AEschinein? asserit aliquis eum pacis
autetorem, aut deliquisse, qui legatos ea gratia missos huc adduxerit?
Nemo. Proinde nec de pace facta a republica quicquam est dicendum,

