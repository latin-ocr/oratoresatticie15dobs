CONTRA TIMOCRATEM. 431

LEGES
DE FURTO, MALA TRACTATIONE PARENTUM‚
DESERTA MILITIA.

Quicquid aliquis amiserit, si id receperit, fur dupli damnetur: sin minus, decupli
una curn adjutoribus. Unoque pede stringatur compede quinque dies totidemque no-
ctes, si Heliaea id censuerit: censere vero liceat unicuique, dum de litis aestimatione
agitur.

Quod si quis abductus fuerit, vel malae tractationis parentum, vel desertae mi-
litiae, convictus, vel contra legum interdictum eo fuerit ingressus, quo ei nefas est,
undecimviri eum vinciunto, in Heliaeam introducunto: accuset autem ex his quibus
id licet quicunque voluerit. Damnatus si sit, :estimet Heliam, quid eum luere opor-

teat, aut solvere: quod si pecuniaria mulcta ei dicta suerit, in vinculis teneatur dum
solverit.

Similis igitur Soloni, Athenienses, legislator est Timocrates? Ille
probiores facit, tum eos qui sunt improbi, turn qui futuri sunt: iste
etiam iis qui jam se male gesserunt, viam ostendit elabendi, ne
poenas dent, et iis qui nunc sunt improbi, spem impunitatis pro-
ponit, et iis qui futuri sunt. Ita omnes omnium temporum sceleratos
fovet, atque id agit, ut sint incolumes, et ab omnibus incommodis
vindicentur. Enimvero quas tu poenas satis graves dares, aut quae
ferres, ut ea ferres quae meruisti, qui (omitto cetera) etiam praesidia
senectutis tollis, leges inquam, quibus coguntur liberi et parentes
vivos alere, et defunctis· justa persolvere? An vero te quisquam
sceleratior inter mortales omnes existimari queat, qui, o nefarium
caput, pluris facere non dubites fures, facinorosos et desertores,
quarn patriam, et propter istos leges ferre perniciosas? ι

28. Ostendam autern praestitisse me jam ea quae orationis initio
facturum esse sum pollicitus· Professus enim sum, me ostensurum,
istum per omnia teneri accusatione, primum quod contra leges
legem tulerit: deinde quod reliquis legibus contraria scripserit:
tertio, quod ea quibus respublica laederetur. Audivistis autem legem,
quid eum facere jubeat qui novam legem roget: rursus vos docui,
horum nihil prorsus istum praestitisse. Quin illas etiam leges audi-
vistis, quibus ab isto rogata lex adversatur . et hanc, priusquam
illas abrogasset, eum tulisse scitis. Non etiam esse e republica,
audivistis: jam primum enim ea de re verba facere destiti. Proinde
palam, nullis rebus exceptis, injurius est, neque quicquam est in
quo vestri rationem habuisse, aut verecundari videatur. Ac, mea
quidem opinione, si quid praeterea fuisset interdictum legibus, id
quoque facturus suit. ‘Undecunque igitur apparet, eum haec insi-
diose scripsisse, et re deliberata, non opinionis errore deliquisse:
inde vero potissimum, quod tota lex usque ad extremam syllabam
talis est. Nec enim vel invitus quicquam recte statuit. Aut quod
vobis profuturum esset. An non igitur odio prosequendus est, et

