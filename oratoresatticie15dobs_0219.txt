DE CORONA. . 203

collatae laudes crant, a vobis vero sacrificia et supplicationes diis
agebantur. Atque ego libenter sane ab AEschine quaesierim: cum
in his versarcmini et honoris laetitiaeque et laudum plena esset civi-
tas, utrum ipse una cum populo sacrificarit et laetatus sit, an moe-
rens ac gemens et livore confectus ob communem felicitatem domi
consederit? Nam si aderat et inter caeteros annumeratus est, non-
ne inique, imo vero nonne impie facit, qui quarum rerum tanquam
optimarum ipse deos testes adhibuerit, easdem nunc ut indignas
judicetis, postulet a vobis qui per deos jurati estis? Sin vero non
aderat, annon millies is perire meritus est, si quibus laetitiam susci-
piebant alii, iis ipse visis contristabatur? Recita igitur et haec
mihi decreta.

DECRETA DE SACRIFICIIS.

64. Ergo nos quidem in sacrificiis tum eramus occupati‚Thebani
autem inibi erant ut sese per nos salutem consecutos esse existima-
rent, eoque res redierat ut quibus propter istorum facinora auxilii
opus fore videbatur, ii ipsi aliis ferrent auxilium ex iis rebus quas
me auctore suscepistis. Quales porro tunc propter haec ipsa voces
- mitteret Philippus et quibus in turbis versaretur, ex epistolis illius
cognoscetis, quas In Peloponnesum misit.. Age cape illas ac recita,
ut intelligatis, meam assiduitatem et discursus et aerumnas et com-
plura decreta, quae iste modo calumniis proscidit, aliquantum pro-
fecisse. Enimvero multi apud vos, Athenienses, exstiterunt ora-
tores clari atque magni ante me, Callistratus ille, Aristophon‚ Ce-
phalus, Thrasybulus, alii' plurimi: verum tamen nemo ex his un-
quam se totum ulla in re tradidit reipublicae, sed si quis decretum
scriberet, non obiit legationem, si legationem obiret, non scripsit
decretum. Reliquit enim sibi quisque simul laxamenti aliquid,
simul si quid accideret receptum. Q ui d e r g o? dicat aliquis,
tune adeo robore et audacia praestas aliis, ut
0 mnia ip se conficias? Non dico hoc, verum ita magnum
esse mihi persuaseram periculum quod invaserat civitatem, ut ne-
que tempus neque copiam de privata salute prospiciendi dare vi·
deretur, sed praeclare nobiscum actum iri existimarem, si quis
nulla re praetermissa quae opus erant perficeret. Mihi autem
de me ipso in animum induxeram, stulte fortasse, sed tamen
induxeram, neminem neque qui decreta scriberet melius quam me
fuisse scripturum, neque qui ageret commodius acturum, neque
qui legationem obiret studio aut fide maj0re legationem obiturum.

Ea propter ad omnia me negotia accinxi. Recita jam epistolas
Philippi.

