s

424 CONTRA TIMOCRATEM.

nibus. Atqui nec illud dicere queas, inter eos qui vinculis damnentur,
plurima vel maxima esse delicta publicanorum, proinde illos ab hae
lege solos excludi. Multo enim profecto magis injurii sunt, qui pu-
blicum aliquod munus perfide administrant, aut parentes male tra-
ctant, aut pollutis manibus forum ingrcdiuntur3 quibus omnibus
receptae leges vincula minantur, tua impunitatem largitur. Hic ite-
rum prodis, in quorum gratiam eam tuleris. Nam quia illi non ob
vectigalium redemptionem, sed ex peculatu, vel rapina potius pe-
cuniae, debent, ob id, opinor, publicani tibi curae non fuerunt.

17. Possunt praeterea multae bonae leges ostendi, quibus omnibus
ista adversatur. Sed ego, si de omnibus disputare velim, fortasse
temporis angustiis excludar, quo minus indicem, legem eam prorsus
non esse e republica: videri autem vobis aeque iniqua debet, si uni
duntaxat receptarum legum adversetur. Faciendum igitur videtur,
ut omissis aliis, ubi ea de lege quam iste ipse prius tulit, disseruero,
tandem ad illam accusationis partem accedam, qua ostendam,
legem istam, si confirmetur, magnas clades reipublicae allaturam.
Legem igitur aliorum legibus contrariam obtrusisse, etsi iniquum
est, alium tamen accusatorem postulat: sed legi ab isto ipso prius
latae ferre contrariam, id vero jam ipsum accusatorem sui facit.
Quod ut fieri sciatis, legetur vobis ipsa lex, quam iste tulit: ego
vero tacebo. Recita.

LEX.

Timocrates retulit, QuicunqueAtheniensium ex delatione apud senatum, aut nunc
in carcere sunt, aut post eo conjicientur, quorum damnatio a scriba senatus sexviris,
ex delatoria lege, tradita non suerit, placere sexviris, undecimviros intra trigesimum
diem in judicium introducere, ex quo acceperint, nisi publice aliquid impedierit: sin
minus, cum primum id fieri potuerit. Eos vero accusato quicunque Atheniensium vo-
luerit, quibus id licet. Quod si convictus suerit, Heliaea litem illi aestimet, quidnam
vel luere, vel solvere, debere videatur. Sin mulcta pecuniaria ei dicta fuerit, in vin-
culis teneatur, quoad id solverit quanti condemnatus est.

Auditis, judiees? Recita eis hoc denuo.

LEX.

Sin mulcta pecuniaria ei dicta suerit, in vinculis teneatur, quoad solverit.

Desine. Possetne quisquam duo magis contraria decernere, quam
damnatos tenendos in vinculis, donec mulctam solverint, et eosdem
datis vadibus, non esse vinciendos? Sic igitur Timocrates accusat
Timocratem, non Diodorus, neque quisquam alius nostrum in tanta
multitudine. A quibus autem sordibus ct corruptelis vobis alienus
videbitur, aut quid lucri causa nou subiturus, qui ipse legem suae
contrariam ferre non dubitarit, cum leges, etiam aliorum legibus
ferre contrarias interdicant? Nam mihi quidem, quae ejus impu-

