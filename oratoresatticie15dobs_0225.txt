DE CORONA. 209

perspexerit, tum ex iis maxime quoe de fortuna disseruit. Omnino
equidem ego, quisquis homo cum sit homini fortunam objectat, fa-
tuum et vecordem eum duco: nam cum is, qui optime secum agi
putat et prosperrima se uti fortuna, exploratum non habeat, eam
talem esse mansuram usque ad vesperam, qui convenit de hac loqui
aut eam alteri exprobrare? Verum quoniam praeter alia multa,
de his quoque orationem habuit insolentias plenam, considerate
Athenienses et spectate, quanto ego verius isto quantoque ad homi-
num conditionem aptius de fortuna disputem. Ego civitatis quidem
hujus fortunam bonam esse arbitror, atque hoc video et Jovem Do-
donaeum vobis et Apollinem Pythium vaticinatum esse: omnium
vero hominum, eam quidem quae nunc urget, miseram atque acer-
bam; quis enim Graecorum aut quis barbarorum non multas cala-
mitates hoc tempore est expertus? Quod igitur honestissima prae-
tulerimus quodque ipsis illis Graecis qui putarunt se, si nos dese-
ruissent, beate victuros, feliciores simus, hoc bonae fortunae nostrae
civitatis acceptum fero : quod autem offenderimus neque omnia no-
bis ex animi sententia processerint, in eo aliorum hominum fortunae
ratam quandam partem ad nos pertinentem tulisse puto rempu-
blicam. At privatam meam et cujusque nostrum fortunam in privatis
exquiri rebus aequum esse duco. Ego igitur sic de fortuna quaeren-
dum censeo, recte atque juste, mea quidem sententia, puto etiam et
vestra: iste autem privatam fortunam meam valentiorem esse quam
publicam civitatis ait, tenuem ac dejectam quam secundam atque
amplam. Id vero fieri qui potest?

77. Verum enim si in meam inquirere fortunam omnino statutum
habes, AEschine, confer eam cum tua, et si meam compereris esse
tua meliorem, jam eam desinito conviciari. Considera igitur usque
a principia—Sed ne me quisquam, per Jovem deosque oro, insulsi-
tatis postulet. Ego enim neque si quis paupertatem ludibrio vexat,
sanae eum mentis esse puto, neque si quis in rerum affluentia edu-
catus eo nomine superbit: verum istius importuni maledictis et ca-
lumniis in hanc orationem cogor incidere, cui tamen, ut rei natura
feret, quantum maxime possum moderabor.

78. Mihi ergo contigit, AEschine, cum puer essem, idoneos litera-
rum ludos frequentare, eaque omnia habere quae opus sunt homini
nihil turpe admissuro propter egestatem ; egresso autem e pueris,
his consentanea agere, choragi munus obire, trierarchum esse, pecu-
nias conferre, nulli vel privatae vel publicae munificentiae deesse,
sed me et reipublicae et amicis utilem praestare: deinde, cum ad
remp: accedere visum est mihi, eam administrandi rationem milii
contigit sequi, unde tum a patria tum a eaeteris Graecis saepenu-
mero corona donatus sim, neque vos quidem inimici, non prae-
clara esse ea quae agenda suscepi, dicere sitis conati. Hac ego

2 E >

