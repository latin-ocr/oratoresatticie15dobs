272 DE MALE GESTA LEGATIONE.

ierit. Neque mihi terrori est Philippus, si vos sani sitis, sed si a
vobis impunitas proponetur iis, qui illi mercede servire non recu-
sant, si illis quidam patrocinabuntur, quibus vos fidem habetis, si
ii qui omni superiore tempore negarunt se causam Philippi agere,
nunc suggestum conscendent: haec mihi terrori sunt. Nam cur
tandem, Eubule, Hegesileo reo, qui consobrinus tuus est, et Thra-
sybulo dudum Nicerati avunculo, cum prima suffragia ferrentur,
advocatus esse, cum citarere, noluisti, et ad litis aestimationem pro—
gressus, nec pro illorum‘ defensione dixisti quicquam, et judices
precatus es, ut veniam tibi darent : itane, cum hominibus cognatis
et necessariis non patrocineris, AEschini patrocinaberis? Qui, cum
Aristopho reum ageret Philonicum, et per illum tua acta accusaret,
una cum illo te accusabat, et in inimicorum tuorum subselliis ver·
sabatur; postquam autem post istos oratione habita affirmasti, aut
jam in Piraeeum esse descendendum, et pecuniam conferendam, et
theatralem in militarem convertendam, aut jubenda quae et iste
defenderat, et nefarius Philocrates decreverat, unde factum est, ut
pro honesta pace pax turpis fieret, postquam igitur isti, perpetratis
postea sceleribus omnia perdiderunt, tum demum in gratiam redi-
isti? Cum pro concione Philippum insecteris, et per liberos tuos
juraris, haud dubie periturum Philippum, si populus velit: nunc
isti opitulaberis? Qui peribit igitur, si eos quos ille corrumpit largi-
tionibus, tu servaris? Nam cur tandem Myroclem accusabas, quod
a singulis eorum qui metalla redemerant, vicenas drachmas exegis-
set? Cur Cephisophontem sacrilegii reum agebas, quod triduo post
statam diem septem minas numerasset? Eos vero qui habent, faten-
tur, convicti sunt, palamque deprehensi fecisse illa in sociorum
perniciem, eos non modo non accusaS, sed et servari jubes?

82. Atqui haec esse formidabilia, et magnam requirere pruden-
tiam et cautionem, ea vero, quorum tu illos accusasti, ridicula, inde
perspicietis. Fueruntue Elide quidam aerarii depeculatores? Om-
nino probabile est fuisse. An vero quisquam eorum auctor, adju-
‚torve fuit abrogandi status popularis? Nullus. Quid? fueruntne
Olyntho incolumi alii quidam tales? Equidem, opinor. Nunquid
per istos periit Olynthus? Non. Quid igitur? Megaris nonne pu-
tatis aliquem fuisse peculatorem, et ex aerario surripientem? Non
aliter fieri potest, palamque sactum est. Quis igitur ibi auctor fuit
rerum, quae nunc illic acciderunt? Nemo horum. Quales igitur, et
quisunt, qui tanta et talia facinora designent? Qui ‘se dignos esse
putant, qui Philippi hospites et amici appellentur, quibus exercitus
et summa rerum creduntur, qui prae se multitudinem despiciunt.
Nonne Megaris Perilaus nuper apud trecentos causam dixit, quod
ad Philippum venisset, Ptoeodorus autem progressus pro eo de-
precatus est, et genere, et opibus, et auctoritate princeps Megaren-

