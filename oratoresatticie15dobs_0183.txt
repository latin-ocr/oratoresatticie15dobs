DE CORONA. 167

ciem accrevit. Posteaquam vero taedio belli confectos, graves tum,
nunc infelices Thebanos perspicuum esset omnibus coactos fore ut
ad vos confugerent, Philippus, id ut ne fieret neve civitates conjun-
gerentur, vobis pacem, illis auxilium pollicetur. Quae res igitur ei
adjumento fuit ut vos pene dicam ultro deceptos interciperet? Re-
liquorum Graecorum—sive ea malitia sive ignorantia dicenda est
sive utraque, qui, cum assiduum ac diuturnum bellum gereretis, id-
que pro communi omnium utilitate, quemadmodum res ipsa decla-
ravit, neque pecunia neque viris neque re ulla omnino alia vos ad-
juverunt: quibus jure vos meritoque indignati Philippo haud inviti
auscultavistis.

8. Ea igitur quae tum concessa fuit Philippo pax hisce de causis,
non mea, quomodo iste insimulavit, opera conciliata est: istorum
autem injurias sordidosque quaestus in ea re institutos harum turba-
rum in quibus nunc versamur, si quis recte investiget, causas esse
deprehendet. Atque haec omnia veritatis tantum studio accuratius
persequor et enarro. Nam si quain his rebus vel maxime videantur
esse peccata, ea nihil ad me utique pertinent: quin is qui primus
sententiam dixit et mentionem de pace fecit Aristodemus histrio
suit, qui illum suscepit et decretum scripsit et cum isto suam ope-
ram in eam rem locavit Philocrates fuit Agnusius, tuus AEschine
particeps, non meus, non si mentiendo disrumparis; ejus autem
sententiae suffragatores fuerunt quacunque demum de causa—hoc
enim in praesens omitto—Eubulus et Cephisophon, ego vero nusquam
quicquam. Et tamen, cum haec ita se habeant et ab ipsa etiam veri-
tate ita esse demonstrentur, usque eo venit impudentiae, ut ausus
sit affirmare, me non modo pacis fuisse auctorem, sed ne ea ipsa
pax a nostra civitate una curn communi Graecorum concilio fieret
obstitisse. At o——quo te quis nomine recte appellet? tune usquam
qui adesses, cum me tantam rem tantamque societatem, quantam
modo quidem tragica voce commemorabas et percensebas, civitati
detrahere videres, tune usquam indignatus es et in medium progres-
sus ea, quae nunc arguis, docuisti aut enarrasti? Atqui si ut inter-
cludatur ista cum Graecis communio Philippo ego operam vendide-
ram, tibi erat reliquum silentium ut ne ageres, sed ut clamares et
testimonium ferres et hisce rem indicares. At tu nunquam hoc fe-
cisti, nunquam eam ex te vocem quisquam audivit. Jure: neque
enim ad ullos omnino Graecorum tum missa erat legatio, sed jam-
dudum eorum omnium voluntates patebant, neque iste sinceri quic-
quam his de rebus protulit. Praeterea vero mendaciis illis rempu-
blicam acerrime calumniatur. Nam si vos simul Graecos ad bellum
accersebatis‚ simul ipsi ad Philippum legatos de pace mittebatis,
Eurybati facinus, non aut civitati vestrae aut viris bonis consenta-
neam rem praestitistis. Verum non ita se res habent, non: quorsum -

