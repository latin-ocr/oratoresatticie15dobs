DE MALE GESTA LEGATIONE. 255

Quod ut convivae audiverunt, tantus plausus, tanta collaudatio,
tantus tumultus excitatus est ab omnibus, ut Philippus humanitate
motus concederet. Quanquam ex interfectoribus Alexandri, fratris
Philippi, fueratis Apollophanes.

59. Agite, conferamus cum hoc Satyri convivio, aliud convivium
istorum in Macedonia celebratum: ut spectetis, an aequale huic et
simile videatur. Invitati isti ad Xenophronem‚ Phaedimi filium, unius
e triginta tyrannis, propere abierunt, ego vero non abii. Ut autem ad
pocula ventum est, introducit is mulierem quandam Olynthiam, for-
mosam quidem illam, sed ingenuam et modestam, ut exitus decla-
ravit. Eam primum bibere paulatim cogebant, atque edere (nisi fallor)
isti, ut mihi postridie Iatrocles narravit: ut autem res procedebat,
et mero incalescebant animi, assidere, atque etiam aliquid canere
jubebant. AEstuante muliere, ut quae neque vellet, neque sciret,-
contumeliam id factum interpretantur iste et Phryno, et non feren-
dum esse dictitant, ut captiva ex diis invisis et nefariis Olynthiis,
delicias faceret. Age, voca servum, inquit, et lorum aliquis afferat.
Venit servus scuticam gestans. Cum autem potassent scilicet, et
levi de causa bilis moveretur, ut aliquid illa dixerat, et illacrymarat,
lacerata et direpta tunica, servus crebras plagas tergo ingerit. Tum
amens animi prae dolore et terrore mulier, subsiliens ad genua Ia-
trocli accidit, et mensam subve1·tit; quod nisi is eam eripuisset, in-
terfecta esset in illa ebrietatis insania. Temulentia enim istius im-
puri, crudelis est. Ac de hac muliere et in Arcadia sermo fuit per-
celebris, inter decem illa virorum millia, et Diophantus apud vos re-
nunciavit, quem mox dicere cogam testimonium, pervulgatus rumor
fuit et in Thessalia, et ubique gentium. Et tamen talium sibi con-
scius facinorum impurus iste vos audebit intueri? et actam a se
vitam clara statim voce praedicabit? quae res mihi spiritum inter-
cludit. Num hi nesciunt, te a primordio aetatis lectitasse libros
matri initianti? et puerum etiamnum in coetibus Liberi patris, et
inter ebriosos homines esse volutatum? post autem scriptioni apud
magistratus dedisse operam, et propter binas aut ternas drachmas
fuisse sceleratum? postremo, nonita olim alienis sumptibus ad ter-
tias partes actitandas, cum bene tecum agi putares, victitasse?
Quam igitur vitam referes? quam non vixisti? Nam eam quidem
quam vixisti, talem esse constat. Sed o licentiam! iste apud vos
alium impudicitiae reum egit. Verum nondum haec‚ sed testimonia
mihi prius ista recita.

TESTIMONIA.

60. Cum igitur ea quae in vos commisisse convictus est, tot et
tanta sint, judices, in quibus quid mali non inest? Corruptus, ειεεεῐιε-

