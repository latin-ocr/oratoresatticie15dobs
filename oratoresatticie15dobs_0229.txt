DE CORONA. 213

hos. Neque enim eam recte neque cx usu reipublicae exercet. Non
enim probum honestumque civem decet, a judicibus qui dc publicis
commodis convenerunt postulare, ut suam vel iracundiam vel ini-
micitias vel aliud quippiam simile sibi expleant et confirment, nc-
que his de causis ad vos in judicium accedere, sed primum operam
dare ut talia ei natura non inhaereant, sin id fieri non possit, ut cum
clementia et moderatione conjuncta inhaereant.

85. Quibus igitur temporibus vehementem csse oportet hominem
in rep. versantem et oratorem? In iis scilicet in quibus de summa
rerum periclitatur civitas et in quibus res sit adversus inimicos status
popularis, in iis inquam: haec enim generosi sunt bonique civis. Eum
autem qui nullius unquam publici criminis, addam ne privati quidem,
poenas sibi putaverit a me esse repetendas, vel reipublicae vel suopte
nomine, coronam laudemque ut criminetur paratum nunc venire et
idcirco tot jam verba consumpsisse. hoc enimvero privatae simultatis
et invidiae angustique animi indicium est, nullius certe probitatis.
Atqui illud etiam, quod omissa mecum contentione in hunc Cte-
siphontem nunc incurrat, caetera omnia in se vitia inclusa continet.

86. Ac mihi videris ex iis quae dixisti, AEschine, ut scite exerci-
tatam vocem ostentares,judicium hocce instituisse, non ut criminis
alicujus poenas expeteres. Verum non oratoris oratio, AEschffle,
magni aestimanda est neque vocis contentio, sed judicio ac volun-
tate cum populo consentire eosdemque odisse atque amare, quos
patria. Nam qui hoc animo est, is omnia amice benevoleque dicet:
at qui eos, a quibus sibi periculum aliquod civitas prospicit impen-
dere, obsequio colit, non· eadem qua populus ancora innititur, ita-
que neque eandem habet spem salutis. Sed, videsne? ego, scil.
eadem qua populus ancora innitor ᾂε. .· eadem enim mihi quae et his
erant commoda proposui, et nihil mihi eximium aut proprium esse
volui. Ne tu quidem igitur? At quomodo? qui statim post pugnam
legatus ad Philippum es profectus, omnium quae tum acciderunt
calamitatum patriae tuae auctorem, idque cum superiori tempore
semper munus illud recusasses, ut omnes norunt.

87. Atqui quis est qui civitati fucum facit? non qui aliud sentit,
aliud loquitur? Quem praeco diris devovet merito? non talem?
Quod porro gravius crimen objicere quisquam potest oratori, quam
quod non eadem loquatur atque sentiat? Tu igitur talis repertus es.
Et tu vocem mittis tamen horumque ora audes intueri? Nunquid
existimas hos nescire qui sis, an tantum omnibus somnum atque ob-
livionem obrepsisse putas, ut non meminerint quae inter concionan-
dum locutus es durante bello, cum exitium tibi precareris ae dejera-
res, nihil tibi rei esse cum Philippo, sed me hoc tibi crimen im-
pingere ex privata simultate falso. Deinde, ut de praelio renuntia-
tum est, his neglectiS, statim fatebare et prae te ferebas amicitiam et

