90 PHILIPPICA 111.

et gentem tantam Phocensium deletam taceo. Sed Thessaliae qui
status est? nonne et respublicas et urbes eis ademit et tetrarchias
ibi constituit, ut non singula oppida duntaxat sed gentes etiam
servirent? Euboicae porro urbes nonnejam tyrannis parent, idque
in insula vicina Thebis et Athenis? Nonne aperte scribit in literis,
Mihi vero pax est cum iis, qui mihi parere volunt? Neque vero
haec scribit, reipsa vero non exsequitur, sed Hellespontum invadit,
et pridem Ambraciam aggressus fuit, Elidem habet tantam Pelo-
ponnesi urbem, Megaris nuper insidiatus est, neque Graecia neque
Barbaria hominis istius avaritiam capit. Quae cum Graeci omnes
et videamus et audiamus, non legatos de hisce mittimus alii ad
alios, non indignamur, sic autem male affecti sumus et quasi fossis
interiectis divulsi per singulas civitates, ut in hunc usque diem
neque utilitati consulere neque officio ulla ex parte fungi possimus,
neque inire concordiam, neque societatem auxilii et amicitiae ullam
facere, sed incrementa potentiae Philippi secure negligamus‚ idque
tempus dum alius perit, unusquisque lucro sibi ipsi fore existimet,
ut mihi quidem videtur, non de procuranda Graecorum salute cogi-
tationis aliquid laborisque suscipiat: siquidem eum, tanquam con-
versionem atque accessionem febris aut alterius mali, etiam in illum
qui sibi procul a periculo nunc abesse videtur, invasurum, nemo est
qui nesciat.

7. Jam illud quoque nostis, quicquid a Lacedemoniis aut a nobis
Graeci perpessi fuerunt, ea saltem a germanis Graeciae civibus esse
perpessos, idque perinde aestimari potuit, ac si filius natus in ma-
gnis facultatibus legitimus aliquid non bene neque recte administra-
ret, eum ob id ipsum dignum esse reprehensione et accusatione, sed
eum ut alienum aut non haeredem eorum illa facere, non posse dici.
Quod si servus aut subdititius ea quae nihil ad ipsum attinerent perde-
ret etvastaret, o Hercules ! quanto id gravius et ira dignius omnes
dicerent! Atqui nequaquam erga Philippum et ejus actiones ita nunc
affecti sunt, qui tantum abest ut Graecus sit Graecisve ullo modo
conjunctus, ut nec inter barbaros sit honesto loco natus, sed per-
ditus Macedo, unde neque mancipium frugi olim ullum emi potuit.
At qua extrema contumelia abstinet? nonne praeterquam quod urbes
Graecas evertit, etiam Pythiis praeest, communibus Graecorum ludis,
quod si ipsc non adfuerit, servos suos mittit certamini praefuturos?
nonne Pylas et Graeciae aditus tenet, ac praesidiis et peregrino mi-
lite loca illa tuetur? nonne ctiam praerogativam habet in consulendo
Apolline, detrusis nobis et Thessalis et Doriensibus et aliis Am-
phictyonibus, in cujus dignitatis societatem nec Groeci omnes ve-
niunt? nonne Thessalis praeseribit rationem gerendae reipublicae?
nonne peregrinos milites ad Portlnnum mittit, populum Eretrien-
sium ejecturos‚ alios Oreum ad Philistidem tyrannum constituen-

