⁴202 DE COstoNA.

LITERAE.

62. Concione igitur advocata, Thebani priores illos introduxerunt,
quod sociorum locum apud ipsos obtinebant. Producti itaque con-
cionabantur, multum quidem Philippum laudantes, multum vos
insectantes, omnia quaecunque unquam adversa fecistis Thebanis
memoria repetentes. Ad summam, aequum esse censebant, ut pro
acceptis a Philippo beneficiis gratiam sibi ipsis rependant, injuria-
rum vero quas a nobis accepissent poenas, utrocunque velint modo,
expetant, vel dato iis transitu ad nos, vel armis una in Atticam
illatis. Praeterea demonstrabant, ut sibi quidem videbantur, ex iis
quae ipsi suaderent, pecora et mancipia aliaque Atticae bona in
Boeotiam perventura, ex iis vero quae nos essemus dicturi, Boeotiae
fructus omnes a bello direptum iri. Multaque alia praeterea, sed
quae huc tamen omnia spectarent, dicebant. Quae autem nos con-
tra dixerimus, sigillatim vobis exponere licere prae omnibus ego
quidem aestimarim opibus, sed vereor ne vos, praeteritis jam tempo—
ribus, quasi eluvionem quandam rerum accidisse existimantes, ina-
nem verborum strepitum ornnem esse his de rebus orationem duca-

tis: quae igitur persuaserimus nos et quae nobis illi responderint,
. audite. Cape hoc et recita.

RESPONSUM THEBANORUM.

63. His igitur actis, vocarunt vos illi et arcesserunt. Exiistis‚
opem tulistis, ut ea quae in medio sunt praetermittam, ita familiariter
vos exceperunt, ut cum foris essent pedites equitesque, exercitum
vestrum in tecta atque in urbem reciperent, ad liberos, ad uxores,
ad omnia carissima. Atqui tres illo die vestrum laudationes omni-
bus mortalibus declararunt Thebani pulcherrimas, unam fortitudi-
nis, alteram justitiae, tertiam temperantiae. Nam cum stare vobis-
curn in acie quam contra vos maluerunt, et fortiores vos esse judi-
carunt et aequiora postulare quam Philippum ; et cum ea, quae et
apud semetipsos et apud omnes homines diligentissime custodiri
solent, liberos coniugesque, vestrae. potestati permiserunt, firmam se
de vobis temperantiae opinionem habere declararunt. In quibus
omnibus, Athenienses, quod ad vos attinet, recte eos judicasse
compertum est. Nam neque, ingresso in oppidum exercitu, quis-
quam de vobis ne injuria quidem questus est ; ita vos continentes
praebuistis: et cum bis conjunctis copiis pugnaveritis, superioribus
illis praeliis, altero ad fluvium commisso, altero hyberno, non in-
culpatos solum vosmet verum etiam admirabiles praestitistis, orna-
tu, apparatu, alacritate animi. Propter quae ab aliis quidem in vos

