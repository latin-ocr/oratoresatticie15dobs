DE RHODIORUM LIBERTATE. 141

sortasse vestrum considerat. De quibus igitur fuit? Cumliberis po-
pulis aut propter privatas controversias, quae dirimi publice non po-
tuerunt, aut pro parte agrorum aut de finibus aut propter conten-
tionem honoris aut de principatu t cum potestate paucorum de ha-
rum rerum nulla, sed de reipublicae forma et libertate. Quapropter
ego quidem certe dicere non dubitem, utilius videri mihi, ut Graeci
omnes populari statu utentes nobiscum belligerent, quam ut pauco-
rum imperio subjecti nostram amicitiam colant: cum liberis enirn
pacem vos, quandocunque volueritis, non difficulter esse facturos
arbitror; at cum iisdem, si paucorum regantur arbitrio, ne amici-
tiam quidem fidam fore puto: nullo enirn modo fieri potest, ut pauci
multis atque avidi imperii aequalitatis studiosis bene velint.

9. Miror autem, neminem vestrum existimare, si Chii paucorum
potestate regantur et Mitylenaei et nunc Rhodii, atque omnes prope
dixerim homines illius servitutis jugum subeant, vestram quoque
rempublicam in aliquo fore periculo, neque cogitare, passim Oligar-
chiis institutis, non posse fieri, ut populi dominatus apud nos relinqua-
tur: sciunt enim nullos alios rursus in libertatern res vindicaturos.
Unde igitur imminere sibi periculum praevident, eos e medio subla—
tos volent. Proinde caeteri, qui aliquibus injuriam faciunt, eorum
ipsorum qui laeduntur hostes putandi sunt, rerumpub. autem everso-
res paucorumque potentiae constitutores, communes hostes omnium
eorum quibus libertas cordi est, me quidem auctore, judicabuntur;
deinde aequum etiam est, ut vos, qui populi auctoritate ipsi regi
vultis, sic in calamitosos populos animati esse videamini, ut alios in
vos esse animatos velletis, si quando, quod Dii prohibeant, tale quip-
piam accidisset: enimvero siquis dicat, merito Rhodios plecti, mi-
nime opportuna praesens occasio ad haec dicenda ; quibus enim For-
tuna secunda est, hi calamitosis perpetuo optime consulere debent,
cum nemo omnium mortalium, quid sit futurum exploratum habeat.

10. Atque ego saepe hic apud vos commemorantes quosdam au-
dio, cum nostra urbs cladem accepisset, auctores fuisse quosdam
ejus conservandae: e quibus ego Argivorum duntaxat in praesentia
brevem mentionem faciam. Nolim autem nos, quorum celebrata est
perpetua in afflictos beneficentia, deteriores hac in parte Argivis vi-
deri, qui cum in Lacedaemoniorum vicinia habitarent, viderentque il-
los terra marique dominari, non dubitarunt nee veriti sunt ostendere
suam erga vos benevolentiam ; sed et legatos Lacedaemone profe-
ctos, postulaturos, ut ferunt, ad poenas quosdam vestrorum exsulum,
decreverunt, ni ante solis occasum recessissent, hostium loco haben-
dos. Non igitur turpe fuerit, Athenienses, cum Argivorum vulgus
non metuerit Lacedaemoniorum imperium illis temporibus aut po-
tentiam, vos qui Athenienses sitis Barbarum hominem vel potius mu-
lierem formidare? praesertim quum illi saepe se victos esse a Lace-

 

