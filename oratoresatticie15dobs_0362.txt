:3⁴6 CONTRA MlDIAM.

Athenienses, vos aliquem hominem moderatum et popularem in
quocunque crimine deprehensum, nulla vel misericordia vel venia
dignatur03‚ sed vel occisuros, vel ignominia notaturos; sin quis
opulentus quaevis per libidinem designarit, daturos esse veniam:
absit3 nec enim aequum est. Sed sine discrimine delicta omnium
pari vobis severitate vindicanda sunt.

51. Jam quae nullo eorum quae diximus minus vobis explicatu
necessaria esse puto, iis adhuc expositis, et brevi de illis disputa-
tione adjecta, descendam. Magnam, Athenienses, ad peccandum
fenestram facinorosis omnibus aperit humanitas vestra, et clemen-
tia. Quae cur nulla sit impertienda Midiae, id ex me auditote. Ego,
Athenienses, omnes homines existimo sua tota vivendi ratione quasi
stipem sibi colligere, non eam modo, quam nonnulli et colligunt, et
conferunt, sed aliam quoque. Veluti: est nostrum quivis mode-
ratus et humanus, et in multos misericors ; huic aequum fuerit ea-
dem offieia vicissim praestari ab omnibus, si qnando necessitas ejus
et tempora postularint. Alter qui adest quisquis est impudens, et
in multos injurius, qui quidem alios quisquilias, alios mendicos, alios
nihil esse putet: isti tributa eadem, quae ipse pendit aliis, sunt
reservanda. Jam si recte vobis rem aestimare visum fuerit, hanc
contulisse stipem Midiam, non illam alteram, reperietis. Non
ignoro autem, eum et liberos suos lamentaturum, et multa supplici
voce dicturum, lacrymando, et sese quam maxime miserabilem
ostendendo. Sed quanto nunc abjectiorem se gesserit, tanto ma-
jore odio dignus erit, Athenienses. Quamobrem? Quia si nulla ra—
tione ferociam suam domare potuisset, quin ita importunus et vio-
lentus esset, tempore vitae superiore, naturae et fortunae, quae
talem eum reddidissent, ratione habita, nonnihil de severitate sup-
plicii remitti fortasse decuisset. Sin quamvis submisse modesteque
sese gerere, curn vellet, posset, contrarium vitae institutum po-
tius, quarn hoc sequi praeoptavit, non sane obscurum est boe, si
nunc suis artificiis poenas subterfugerit, eum rursus eundem, quem
scitis vos, futurum esse. Non igitur ejus humili specie moveri de-
betis, nec hujus temporis simulationi, fictoque vultui plus adhi²
bere fidei, aut firmitatis inesse putare, quam reliquo tempori omni,
quo quoe vita eius, qui mores fuerint, ipsi perspexistis.

52. Ego liberos non habeo, quibus in conspectum vestrum pro-
ductis, ejulare possim, ac deplorare injurias· mihi factas. Num igi-
tur propterea ipse contumeliose tractatus, deteriore apud vos con-
ditione ero, quam is qui injuriam mihi fecit? Non utique: sed
quando iste productis liberis supplicabit, ut illis judicium condo-
netis, tum vos me cum legum comitatu prope assistere putate, et
jurejurando, quod dedistis, postulantem, et supplicantem, ut haec
in ferendis sententiis respiciatis. A quibus vos longe justius, quam

