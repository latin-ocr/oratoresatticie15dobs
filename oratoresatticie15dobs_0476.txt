460 CONTRA ARISTOGITONEM Ι.

DECRETUM.

14. Et non pudeat, Athenienses, cum homines propter improbi-
tatem et foedissima facinora conjecti in carcerem‚tant0 istum se im-
probiorem esse duxerint, ut aqua et igni interdixerint, si vos ex-
pulsum eum legibus ex republica in vestrum numerum recipietis? ,
Quod ejus facinus, quarn vitae rationem laudabitis? Aut quid potius
omnium non aegre feretis? Nonne impius est? Nonne crudelis?
Nonne impurus? Nonne calumniator? Et tamen talis cum sit, et
talia—designet, in omnibus semper concionibus clamitat, ego solus
adhuc vobis bene cupio: omnes isti conspirarunt: proditi estis:
sola mea benevolentia est reliqua. Inquiram autem in vehementem
istam ejus et ingentem benevolentiam, unde ea sit, et unde revera
ortum duxerit, ut si est talis, ea utamini et freti sitis: sin minus,
*uti caveatis. Nunquid inde, quod patrem ejus capitis damnastis, et
matrem ejus convictam desertae clientelae vendidistis, propter haec
eum vobis bene velle existimatis? At hoc, ita me Jupiter diique
omnes ament, absurdum est. Nam si illis bene cupit, et legem na-
turae tuetur, quae una et hominibus et feris ex aequo est sancita, ut
parentes diligant, male vult iis, qui illos peremerunt. Apparet igitur
eodem esse animo etin leges, et in rempublicam illorum: sin nul-
lam horum rationem ducit, perquam scire velim, quis eum, quem
benevolentiam in parentes abjecisse videret, ea esse praeditum, qua
se populum nunc prosequijactat, crederet. Equidem adduci non
possum, et diis invisum non modo horninibus, eum esse puto, a quo
parentes negligantur. At hercule quod ejus delationes damnastis,
quod bis in carcerem conjecistis‚ et ipsum, et fratrem, propterea
vobis bene cupit? Sed et hoc absurdum est. An quod mag-istratum
qui ei sorte obvenerat, abrogastis ἲ An quod violatarum legum con-
demnastis? An quod quinque talentis mulctastis? An quod digitis
eum monstratis, cum monstrare vultis omnium mortalium impro-
bissimum? An quod salvis legibus, et republica incolumi, hac ig-
nominia liberari nullo modo potest? Cur tandem vobis iste bene
cupit? Quod se impudentem esse fatetur? At impudens ex qua re
alia nomen est sortitus, nisi quod, quae neque sunt, neque sacta
sunt, ea dicere audet, propter impudentiam, id quod iste facit?

15. Jaxn quae in accusatione mihi praetermittere visus est Lycur-
gus, ea vobis praestat exponere. Arbitror enim oportere vos, tan-
quam si de privato aliquo debito vestro ageretur, sic in istum in·-
quirere, etin causae hujus aequitatem. Si quis igitur pecuniam de-
bere aliquem criminaretur, is vero negaret, si proferrentur tabulae,
secundum quas mutuatus esset, et affixi essent libelli, eum qui ne-⁸
garet, utique impudentem putaretis: sin haec sublata essent, eum

