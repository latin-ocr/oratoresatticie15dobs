DE CORONA. 219

habebas, quod legem trierarchicam labefactaris. Verum ne alium
ex alio sermonem trahens ab instituto memet excutiam, missa haec
faciam( Atqui non tibi indigentiam obstitisse quominus pecuniam
in remp. conferres, ex his perspicuum est, sed quod sedulo cave-
res, ne quid abs te fieret, quod iis obesset quorum arbitrio omnia
in republica gerebas. In quibus igitur tu rebus vir fortis es et
quando magnificus? Ubi contra hosce aliquid dicendum sit, hic
tu clarissimus voce, acerrimus es memoria, actor optimus, tragicus
Theocrines.

98. Deinde clarorum virorum qui olim fuerunt mentionem facis.
Ac pulcre facis. Veruntamen nequaquam aequum est‚Athenienses‚
occupata ea qua vos defunctos prosequimini benevolentia, me qui
vobiscum vivo cum illis componere et comparare. Ecquis enim
mortalium nescit, vivis omnibus aliquid plus minusve succrescere
invidiae, in mortuos autem ne inimicorum quidem odium permanere?
Haec igitur cum ita sint natura comparata, cum iis qui ante me
vixerunt componar ego et spectabor ἲ Minime : nam neque justum
neque aequum est, AEschine, sed tecum et cum quovis alio illorum
qui tua consilia tuumque vitae genus consectantur. Simul id con-
sidera. Utrum honestius ac melius sit reipublicae, propter veterum
beneficia, quae sunt immensa, nee possit dici quanta, ea quae hac
aetate conferuntur ingrato animo et contumelia rependere, an iis

omnibus, qui benevole quicquam praestiterunt, honoris apud hosce
et benignitatis fructum impertire ἲ

99. Atenim, si mihi hoc quoque dicendum est, mea reip. admini-
strandae ratio meumque institutum, si quis recte consideret, eorum
,qui turn laudabantur institutis consentaneum esse idemque spectare
reperietur, tuum autem illorum qui tunc tales viros calumniis appe—
tebant: constat enim nonnullos etiam illis fuisse temporibus, qui
suae aetatis homines insectabantur, veteres autem laudabant, mali-
gnitatis plenam rem eandemque quam tu facis facientes. Itane vero
dicis, me nulla ex parte illorum esse similem? At tu similis,
AEschine? at frater tuus ’.ἶ at aliquis ex iis qui nunc sunt oratoribus?
Ego enimvero neminem esse aio. Sed cum viventibus, ο bone,
nequid aliud dicam, viventem contende et cum sui seculi homini—
bus, ut caetera omnia, poetas, choros, palaestritas. Philammon,
non quia Glauco Carystio aliisque nonnullis superioris aevi athletis
erat infirmior, ideirco sine corona ex Olympia discessit, sed quia
eorum qui certamen secum inierunt optime pugnaverat, corona do-
natus est et victor pronuntiatus. Tu quoque me cum his qui nunc
sunt oratoribus collatum specta, tecum, cum quo alio voles ex om-
nibus; nulli cedo. Quorum omnium, dum sequi optima reipublicae
licebat, dum certamen de caritate patriae in medio positum omnibus
erat, ego utilissima suadere compertus sum, meisque d'ecretis et legi-

