240 DE MALE GESTA LEGATIONE.

habere adjumenta rerum gerendarum, atque accesserit, pro vestra
bonitate et humanitate eum recipitis, benigne, et non invide: quin
et magistratus ei mandatis, et ejus fidei vestra negotia committitis.
Quae si quis probe administraverit, honorabitur, et eo nomine supra
vulgus efferetur: sin frustratus fuerit, excusationes et causas afferet?
AEquum non est. Neque enim ita satis factum erit eversis sociis, nee
liberis eorum, nec uxoribus, neque ceteris, si constet eis, se propter
meam inscitiam, ne istius dicam, ea esse perpessos. Multum certe
abest. Sed tamen vos condonate AEschini atrocia ista et immensa,
si per simplicitatem, aut quamvis aliam ignorationem commisisse vi—
debitur: at si ex improbitate, argento accepto, et muneribus, idque
aperte ex ipsis actis demonstrabitur, maxime quidem si fieri potest,
occidite, sin minus, at in eo documentum statuite vivente.

35. Considerate autem ipsi vobiscum, ejus convincendi ratio quam
aequa futura sit. Omnino est necesse, AEschinem ea verba apud
vos fecisse de Phocensibus et Thespiensibus, et Euboea, si non ultro
se vendiderat, vosque decipiebat, vel quod aperte audierat Philippum
pollicentem, se illa suscepturum, et facturum : vel, si id non fuit,
praestigiis quibusdam et fucis humanitatis illius ceteris in rebus de-
ceptum, etiam haec de illo sperasse. Ut verum non sit horum alterum,
fieri non potest. Propter haec autem utraque ei Philippum maximo
esse odio decet. Cur? quia, quod ad illum attinet, ei acerbissima
et turpissima quaeque acciderunt: vos decepit: laborat infamia:
dignus interitu judicatur. Quod si ita fieret, ut conveniebat, jam-
dudum proditionis reus ageretur: nunc propter nostram mansuetu-
dinem, et simplicitatem, rationes reddit,easque cum vult. Est igitur
quisquam vestrum, qui ex AEschine ullam vocem audierit, Philippum
accusante? quid? redarguentem quisquam aut dicentem eum aliquid
vidit? Nemo, sed omnes Athenienses prius accusant Philippum, et
quivis semper; quorum utique nulli ulla privatim facta est injuria.
Ego vero haec verba ab eo requirerem, si se non vendidisset: Athe-
nienses, me quidem tractate ut vultis: credidi: deceptus sum: er-
ravi : fateor: illum autem hominem cavete Athenienses, perfidus est,
impostor, improbus. Non videtis quomodo mecum egerit? ut dece-
perit? Horum verborum ego nullum audio, neque vos. Quamobrem?
quia non deceptus, neque falsus, sed mercede ultro conductus, at-
que argento accepto, ea dixit, et illi prodidit, seque praeclarum ac
justum illi mercenarium praebuit, legatum autern vobis, et civem et
proditorem, et ter, non semel morte mulctandum.

36. Neque vero ex his solum constat, eum mercede conductum,
omnia illa dixisse, sed et er< eo, cum nuper Thessali, et Philippi le-
gati cum eis, venerunt, postulantes, ut Philippo Amphictyoniam
decerneretis. Quem igitur omnium mortalium maxime istis refra-
gari decebat? AEschinem. Cur? quia ejus renunciationi contraria

