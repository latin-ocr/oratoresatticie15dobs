AUGERI

ANALYSIS
OLYNTHIACAE TERTIAE (PRIMAE).

Propositum idem est ac duarum praecedentium.

Breve exordium.

Danosrnnnsss ab Atheniensibus petit ut ipsum et alios de negotio
magni momenti locuturos attente audiant.

Confirmatz'O.

1⁰. Occasio praesens postulat ut decernantur jam auxilia, ut bellum
apparetur quam celerrime, et mittamur legati qui haec dicant et rebus in-
tersint, quo nempe Philippo, viro callido et in rebus gerendis dexterrimo,
obviam eatur.

2⁰. Quamvis Philippus multa habeat adjumenta ad res feliciter geren-
das, multa etiam habet quae ipsi noceant, prohibeantque ne cum ipso re-
concilientur Olynthii, nimirum quod rex sit, et quod cum nonnullis qui
suas ipsi urbes tradiderunt perfide egerit.

3⁰. Athenienses debent pecuniam eo libentius conferre et ipsi militare
eo alacrius, quod sponte se offerat occasio quam ardenter optaverunt, ni-
mirum Olynthii Philippo ita inimici faeti ut amici jam fieri non possint.

4⁰. Audientes hortatur orator ne occasionem oblatam negligant. Non-
nullas refert occasiones quae praecesserunt, quibus neglectis Philippus va-
lidior factus fuit: quae documento sunt ne hanc praesentem, praeteritis
moniti, velint omittere.

5⁰. Ipsos monet ut diis agant gratias ob accepta jam beneficia, et ob-
lata nunc quae ipsorum negligentiam compensent. Ab ipsis etiam atque
etiam petit ut impressam ob res male administratas ignominiae maculam
eluant, ne si, destitutis OlynthiiS, Olynthum everterit Philippus, nihil
jam illum remoretur quominus eat quo velit.

6⁰. Vividis exponit coloribus quomodo ille rex magnus evaserit3 unde
periculum est ne tandem bellum ad Athenienses veniat, ipsisque, dum
socordes erunt, et ille otio non poterit acquiescere, de suo ipsorum agro
sit dimicandum.

7⁰. A vituperatione eorum quae fiunt, transit ad sententiam libere et
nulla sui habita ratione dandam de iis quae fieri debent. Censet igitur
mittendas esse copias quae et Olynthios defendant et Philippi regnum de-
vastent. Neutrum esse negligendum breviter demonstrat.

8⁰. De pecunia comparanda loquitur. Hic pauca praenotanda sunt.
Athenienses decreverant in aerarium quotannis deferenda mille talenta,
conflata praesertim ex pecuniis sociorum. Promulgata erat mortis poena,
si quis decerneret hanc pecuniam ad aliud insumendam quarn ut hostes
averterentur ab invadenda Attica. Sed mox Pericles aliique reipublicae
administri persuaserunt ut eadem haec pecunia ad duos obolos plebi ali-

