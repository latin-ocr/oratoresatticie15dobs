CONTRA ARISTOCRATEM. 301

enim, se prorsus despectis, ad C'ersobleptem vos inclinare. Qui si
ob cam opinionem a Cersoblepte per occasionem aliquam oppugnati,
regnis cesserint, rursus ex ca re quid futurum sit, videte.

¹ 28. Agite vero, per deos immortales, si vos Cersobleptes laeserit,
—-id quod, si sperarit duntaxat, facturum potius, quarn, si potuerit,
esse omissurum, est probabilius—, non ad illos ibimus, illorumque
opibus hujus potentiam conabimur infirmare? Ad quae si vobis illi
sic responderint, vos Athenienses, nobis affectis injuria opem uon
modo non tulistis, sed in metum etiam, si nos defenderemus, ingen-
tem conjecistis‚ decreto facto, qui illurn et vestris et nostris utilitati-
bus adversantem occidisset, eum comprehendi licere. Non igitur vos
decet auxilium a nobis petere, ad ea in integrum restituenda, quae etin
vos et nos male consulentes amisistis.- Haec inquam si responderint,
quaeso vos, an non eorum aequior futura est quarn nostra oratio?
Ego quidem opinor. Quin illud etiam dici non poterit, vos proba-
biliter circumventos esse, et deceptos. Nam si nihil aliud cogitare
possetis, nec ipsi prudentia valeretis ad hujusmodi res intelligendas,
exemplum Olynthiorum videre licuisset, qui quibus accepti modis
a Philippo, quam illi gratiam retulerunt. Is Potidaeam eis non tum
restituit, cum tueri diutius non posset, quemadmodum vobis Cerso—
bleptes Chersonesum: sed bellum vobiscum gerens, magnis sum-
ptibus factis, vi expugnatam, cum ipse, si vellet, retinere potuisset,
tradidit, ac ne conatus quidem est facere quicquam aliud. Illi tamen,
quoad eum tantum esse videbant, ut magnitudini ejus fides haberi
posset, et socii ejus erant, et propter eum nos oppugnabant: sed
cum videant eum ita crevisse, ut ejus potentia sibi metuenda sit,
tantum absunt a decernendo, si quis eorum aliquem, per quos ejus
imperium auctum et firmatum est, occiderit, eum e sociorum ditione
abduci licere, ut nostram, quos sciunt prae omnibus aliis, cum amicos
ejus, tum ipsum Philippum, summa cum voluptate occisuros, aini-
eitiam expetiverint: societatem item nostram, ut ferunt, expetituri.
Quod si Olynthii futura prospicere norunt, vos, qui Athenienses
estis, non idem facietis? An non turpissimum fuerit, vos, qui con-
silii capiendi de rebus gerendis scientia praestare videamini, quid
expediat minus prudenter quam Olynthios· animadvertisse?

29. Audio porro istum idem allaturum esse, quod ab Aristomacho
semel pro concione dictum est, nunquam Cersobleptem‚ Cherso-
neso vobis eripienda, vestras inimicitias suscepturum: nec enirn si
ceperit atque obtineat, illi commodaturam. Cujus pacatae, reditus
et vectigalia triginta talenta non excedant: sin bello infestetur,
nullus omnino sit fructus. Quum ex emporiis, quae belii tempore
clauderentur, amplius ducentorum talentum reditus percipiat. Quare
si parvi lucelli spe adductus, hostis esse malit, cum plura possit,
amicitia nostra munitus, obtinere, mirari sese dictitabunt. Mihi

