120 IN PHILIPPI EPlSTOLAM.

turnam esse concordiam: quoties vcro ex insidiis et avaritia per
imposturam et violentiam obtinentur, ut ab isto nunc, parva qua-
piam occasione et quantumvis levi offensione celeriter discuti et dis-
solvi omnia. Quin et reputanti mihi saepenumero compertum est,
non solum, Athenienses, socialia foedera Philippo suspicionibus et
odiis labare, scd et proprii imperii potentiam non belle, neque apte,
neque ut arbitretur aliquis, esse compositam: omnino enim Mace-
donica potentia, additamenti quidem vice, ponderis nonnihil habet
atque usus; ipsa vero per sese infirma est, et, si tantae moli rerum
comparetur, despicienda. Praeterea ipse eam bellis et expeditioni-
bus, et rebus illis omnibus propter quas magnus existimari possit,
infirmiorem sibi minusque fidam reddidit: nolite enim existimare,
Athenienses, iisdem rebus delectari Philippum et populum ejus;
sed illud considerate, gloriam illurn, hos securitatem desiderare:
quam nec ille sine periculis adipisci potest, et his minime opportu-
num est, relictis domi liberis, parentibus, uxoribus, atteri, et indies
pro eo periclitari. Ex quo perspici potest, quomodo vulgus Mace-
donum erga Philippum sit affectum: ejus porro familiares et amicos
et peregrini militis duces, laude quidem florere fortitudinis, sed in
majore metu quam homines obscuros vivere, invenietis; his enim
hostes tantummodo metuendi sunt; illi autem magis ab assentatoribus
et calumniatoribus, quam a praeliis metuunt. Ac illi quidem, adjuto-
ribus omnibus, cum hostibus pugnant: his autem et belli malorum
partem haud mediocrem sustinere contigit3 et seorsim regis inge—
nium expavescere. Ad haec, si plebeius aliquis deliquerit, poena
pro delicti modo ei infligitur; proceres vero tum, cum praeclarissime
se gesserunt, maximis conviciis et contumeliis praeter meritum in-
cessuntur: neque quisquam sanae mentis fidem his abi·ogaverit;
eum enim ita glorioe cupiditate inflammatum esse dicunt hi, quibus
familiariter notus est, ut omnia praeclara facinora sua esse videri
velit, ct magis indignetur ducibus et praefectis qui aliquid laude
dignum gesserunt, quam illis qui prorsus offenderunt.

4. Qui fit igitur, si ista vera sunt, ut jam longum tempus in fide
maneant nec eum deserant? Quia successus, Athenienses, haeo
omnia caligine involvunt3 nam secundae res magnam vim habent
ad peccata hominum contegenda et obumbranda: sed si quam cla-
dem acceperit, tum in apertum haec omnia palam proferentur; ea-
dem enim harum rerum ratio est, quae corporum nostrorum, nam
dum aliquis valet, nullum ex male affectis partibus dolorem sensu
percipit: sin decubuerit, commoventur omnia, sive ruptum sit ali-
quid, sive luxatum, sive quod aliud membrum perfecta sanitate de-
stituatur: sic etiam fit in regnis et quibuslibet imperiis, dum in
bellis victoria potiuntur, eorum mala vulgus non perspicit; sin alic-
ubi impegerint, id quod ei nunc usu venturum verisimile est post-

