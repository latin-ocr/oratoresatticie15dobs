CONTRA ARISTOCRATEM. 405

certo, ceteri ab his edocti, cuni ita sit in nos animata Cardianorum
civitas, ut est, Cersobleptae, Thraciis negotiis confectis, singulis
diebus licere Chersonesum tuto invadere. Nam qui Chalcidis in
Euboea situs est ad Boeotiam, idem in Chersoneso Cardianae civitatis
situs est ad Thraciam comparatoe. Quae quo loco posita sit, quis-
quis vestrum novit, idem ignorare non potest, ad quam occasionem
illam retineat, et cur tantopere contenderit, ne vobis traderetur.
Neque vero ipsi debetis hostium promovere commoda, quo vos fa-
cilius oppugnent, sed quantum fieri potest, prohibere, ac providere,

ne illis contra vos detur opportunitas; nam se nulli occasioni de-
* futurum, declaravit. Cum enim Philippus Maroneam venisset,
Apollonide misso, fidem ei et Pammeni dedit. Quod ni Amadocus,
qui regionem praesidiis tenebat, interdixisset Philippo, ne accederet,
nihil obstitisset, quo minus vos nunc cum Cardianis et Cersoblepte

bello conflictaremini. Haec a me non fingi, e Charetis epistola
cognoscetis.

EPISTOLA.

46. In haec igitur intuentes, diffidere debetis, neque spe vana in-
flati, eum loco amici colere. Nam si necessitate coactus aliquando
se vobis amicum esse simulat, ea re gratiam haberi non est aequum
Cersobleptae, neque si Charidemus privatim paucula ducibus et ora·
toribus vestris largiendo, talia conficit, propterea laudibus est or-
nandus: sed pro eo potius, quod quotiescunque potestas ei data
fuit agendi quicquid ipse vellet, ubivis vobis nocere conatus est,
multo magis irasci vos ei decet. Cum enim alii omnes, quibus ali-
quid unquam a republica nostra tributum est, pro datis beneficiis
honorati sint, unus iste solus e ceteris universis, ob injurias est or-
natus, quas nobis facere conatuS, ad exitum perducere non potuit.
Quanquam autem ita merito, magni muneris instar esse concessa
scelerum debebat impunitas, quorum jure poenas dedisset. Tamen
hoe oratoribus non est satis, nisi habeatur civis, bene meritus, nisi
coronae et praemia decernantur propter corruptelas munerum, quae

ipsi privatim ab eo accipiunt, cum reliqui assideatis circumscripti,
admirabundi, ignari veritatis. Postremo, nunc vos induxissent isto
senatusconsulto, ut satellitum apud eum vice fungeremini, nisi nos
actione hac intercessissemus : et respublica nostra mercenarii et mi-
nistri apud illum munus obiret, custodiret Charidemum. Praeclare
scilicet‚——quidni vero, pro divum atque hominurn fidem ?—is qui
olim ipse mercenarius vestrorum hostium stipator fuit, vestro sena-
tusconsulto custodiatur.

47. Jam illud me fortasse quispiam interrogabit, cur ego, qui
haeo ita comperta habeam, et plerasque injurias quasi per vestigia
sim assentatus, me non opposuerim‚ non curn civitate donaretis, ob-

