182 DE CORONA.

ita duarum trierarchus evasit qui ante in unam triremem decimus
sextus pecuniam contulerat: neque enim trierarchos se, sed colla-
tores appellabant. Quare ut haec tollerentur neve ipsi justa facere
cogerentur, nihil est quod non fuerint daturi. Ac mihi primum
recita decretum illud, quo in judicium adductus sum, deinde cen-
suum descriptiones, tum illam quae priore lege tum hanc quae mea
instituta est. Recita.

DECRETUM.

Archonte Polycle,mensis Boedromionis die xvr„ tribu Hippothoontide praesi-
dente, Demosthenes Demosthenis f. Paeaniensis legem induxit in curiam trierarchi-
cam loco superioriS, juxta quam tributorum collationes fiebant a trierarchis : eamque
suffragiis suis comprobavit senatus ac populus. Et postulavit Demosthenem legis
non legitime rogatae Patrocles Phlyensis, isque quinta suffragiorum parte non accepta
mulctatus est quingentis drachmis.

Age profer et egregiam illam census descriptionem.

DESCRIPTIO.

Trierarchi ad triremem instruendam vocentur senideni ad rationem earum tributi
collationum quae in manipulis observari solent, ab anno aetatis vicesimo quinto usque
ad quadragesimum, hique sumptus ex aequo suppeditent.

Profer jam cum hac conferendam census descrIptionem quae mea
lege decernitur.

DESCRIPTIO.

Trierarchi ad triremis sumptum deligantur pro re familiari, quae‚ censu habito,
decem talentum sit: qnod si pluris aestimata suerit res familiaris, pro hac proporti-
one usque ad tria navigia et scapham conserendi munus progrediatur. Eadem autem
ratio servetur iu iis quorum bona minoris sint quam decem talentum, consociatis in-
ter se usque dum decem talenta confecerint.

31. Nunquid vobis parum videor auxilii pauperibus attulisse, aut
parum daturi videntur divites, ne justa facere cogerentur? Itaque
non idcirco tantum glorior quod haec illis non concessi, quodque
in judicium vocatus absolutus sum, sed quod legem utilem tuli
idque re probavi. Nam cum toto belli tempore secundum meam
legem classes mitterentur, nullus unquam trierarchus ad vos supplex
confugit ut injuria laesus, nullus in Munychia sedit, nullus a classis
mittendae curatoribus in vincula conjectus est, nulla triremis neque
sor1s comprehensa periit reipublicae, neque hic relicta suit quod educi
non posset. Atqui prioribus legibus haec omnia accidebant. Causa
autem in pauperibus consistebat, quippe qui munus publicum obire
non poterant: saepenumero quidem ejusmodi nascebantur defectus.
Ego vero a pauperibus ad locupletes transtuli trierarchias z ita

