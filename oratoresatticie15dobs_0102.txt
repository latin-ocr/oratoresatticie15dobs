88 PHILIPPICA 111.

Pheras nuper, ut amicus et socius in Thessaliam ingressus, occu-
pavit et tenet. Ac postremo miseris illis Oritis dixit, se misisse ad
eos ex benevolentia milites, qui eos viserent; audire enim se, labo-
rare illos et seditionibus agitari, esse autem sociorum et amicorum
verorum hujusmodi adesse temporibus. Putatis igitur eum esse
Philippum, qui cum eos homines, qui nihil ei nocere potuissent, ne
vero sibi noceretur fortasse cavere potuissent, decipere, quam iu-
dicto bello cogere, maluerit, vobiscum sit ex professo belligeratu-
rus, idque, dum ultro fallimini? Non ita est: etenim mortalium
omnium vecordissimus esset, si dum vos, qui injuriis afficimini, nihil
eum accusatis, sed civium vestrorum quosdam culpatis etin judicium
vocare vultis, ipse, consopita vestra inter vos lite et contentione, .
denuntiaret in se arma esse convertenda, et mercenariis suis ea
verba eriperet, quibus vobis moras nectunt, negantes eum gerere
bellum cum republica. Verum estne, proh divum fidem, quis-
quam sanae mentis, qui vel pacem servantem vel bellum secum ge-
rentem e verbis magis quam e factis aestimarit? nemo sane.

4. Atqui Philippus ab initio, pace recens facta, Diopithe nondum
ducente exercitum, neque missis iis qui nunc in Chersoneso sunt,
Serrium et Doriscum occupabat, et ex Serrio castro et Monte sacro
milites eos ejiciebat, quos noster imperator ibi collocarat. At ista
agendo quid faciebat? in pacem quippe jurarat. Neque quisquam
dicat, quid vero ista sunt, aut quid attinent ad rempublicam?
Utrum ea enim parva sint aut nulli curae vobis suerint, alia erit dis--
putatio ε sed jurisjurandi religio et justitia, sive in parvis sive ma-
gnis in rebus violetur, eandem vim habet. Age jam, cum in Cher-
sonesum, quam rex Persarum omnesque Graeci vestram esse judica-
runt, milites immittit et palam auxiliatur et has literas mittit, quid
agit? Se vobiscum belligerare negat, ego vero tantum absum, ut
cum talia facientem pacem vobiscum agere fatear, ut, et Megaris
invadendis et in Euboea tyrannide molienda et nunc in Thraciam
prodeundo et insidiis in Peloponneso comparandis et quae facit om-
nia cum exercitu faciendo, solvere affirmem pacem et bellum vobis-
cum gerere, nisi eos fortasse qui machinas admoliuntur, pacem
agere dicatis, donec eas jam ad ipsa moenia adduxerint. Sed non
dicetis: qui enim, quibus ego capiar, ea agit et instruit, is bellum
mecum gerit, etsi me nondum vel jaculis vel sagittis petat. Quo
igitur vos in periculo eritis, si quid acciderit? in eo quod Helles-
pontus a vobis alienabitur, in eo quod is qui vobiscum bellum
gerit Megaris et Euboea potietur, in eo quod Peloponnesii cum eo
conspirabunt. Eum igitur, qui hanc machinam contra urbem erigit
atque apparat, pacem agere dicam erga vos? multum certe abest‚die
autem quo Phocenses sustulit, ab eo ego vobiscum eum belligerare
statuo. Vos autem, si nunc eum propulsetis, prudenter facturos

