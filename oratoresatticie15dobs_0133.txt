D-ElxtoSTHEN'IS
IN PHILIPPI EPISTOLAM

ORATIO.

1. P111L1P1‘UM non pacem fecisse vobiscum, Athenienses, sed.
distulisse bellum, omnes jam cognovistis : postquam enim Pharsaliis
Alum tradidit, et Phocense negotium confecit, totamque Thraciam
vi subegit, falsis causis confictis, et iniquis rationibus excogitatis, re
quidem ipsa jam olim cum urbe nostra bellum gerit, nunc autem per
missas literas verbis ipsis confitetur. Ego vero neque potentiam
ejus vobis expavescendam esse, neque timide illi resistendum, sed
et corporibus, et pecuniis, et navibus, et, ut paucis absolvam, rebus
omnibus oportere vos ad bellum accingi, docere conabor.

2. Primum enim consentaneum est, Athenienses, deos nobis fir-
missimos socios et adjutores adesse, quorum ille religione violata,
neglectoque jurejurando, pacem injuste solvit: deinde, quibus rebus
ejus opes hactenus auctae sunt, dum semper aliquos decipit, et ma-
gnifica quaedam pollicetur, his jam defunctus est omnibus. Neque
ignorant ejus animum Perintlxii et Byzantii eorumque foederati, cu-
pere eum eodem modo ipsos tractare, quo prius tractarit Olynthios,
Neque Thessalos praeterit, hoc ei propositum esse, ut dominus sit,
non dux sociorum. Suspectus etiarn Thebanis est, quod Nicaeam
praesidio tenet, et in Amphictyoniam irrepsit; ct legationes e Pelo-
ponneso ad se trabit, eorumque societatem d1ssolvit. Proinde qni
prius ejus amici fuerunt, partim cum eo nunc implacabile bellum ge-
runt, partim minus alacriter eum adjuvant: universi autem suspe-
ctum illum habent, et criminantur. Praeterea,-nec enim in hoc mo-
menti parum est—‚ Asiani satrapae recens intromissis conductitiis
militibus, expugnari Perinthum prohibuerunt. Nunc vero cum Phi-
lippi inimicitias susceperint, et, si Byzantium capiatur, periculum eis
impendeat, non ipsi tantum strenue nunc nos in bello juvabunt, sed
regi etiam Persarum persuadebunt ut nobis pecuniam suppedi-
tet: qui tantas opes habet, quantas nec reliqui universi. Tantum
porro momenti ad nostras hasce actiones affert, ut olim etiarn Laco-
nico bello, utris sese adjunxisset, eos victores redderet. Is igitur
nunc etiam vobiscum conjunctus, facile debellabit Philippi potentiam.

3. Praeter haec quae tanta sunt, non equidem negabo, eum loca
complura, et portus, et ejus generis alla gerendo bello utilia, pacis
occasione praeripuisse vobis. Illud autem video, quando imperia be-
nevolentia coalescunt, et eadem omnibus belli sociis expediunt, diu-

