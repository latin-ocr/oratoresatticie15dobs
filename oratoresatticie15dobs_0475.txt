CONTRA ARISTOGITONEM Ι. 459

mirum olim consueverat. Ea primis eum diebus, quibus ab unde-
cimviris quaerebatur et proclamabatur, occultavit. Postea datis octo
drachmis in viaticum, et tunica, et pallio, Megara misit. Eam mu-
lierem tam benc de se meritam, ut prospero fortunae statu utebatur,
et dignitatem apud vos obtinebat, aliquid de eo conquerentem, et
ejus beneficii memoriam refricantem, et gratiam sibi referri postu·
lantem, primum alapa data, et minis additis ab'aedibus ablegavit:
ut autem muliercula non desistebat, sed progressa, ut ejus sexus
est ingenium, apud familiares de eo querebatur, ipse eam suis ma-
nibus prehensam ad forum inquilinorum abduxit. Ac nisi tributum
inquilinorum solvisset, vendita esset per eum, cui salutem ipsa con-
tulisset. Haec vere a me dici ut constet, accerse mihi eum qui mer-
cedem sepulti patris ejus non recepit, et ejus litis arbitrum, quam
ei propter sororem venundatam intendit iste. Profer et accusa-
tionem, sed ante omnia voca Zobiae patronum, quae eum suscepit,
et· venditores, ad quos eam adduxit. Vos autem modo aegre fere-
batis, si eos qui ei collectam ad salutem conferrent, accusaret. Ne-
faria, nefaria bellua est, Athenienses, et immanis. Recita testimonia.

TESTIMONIA.

13. Quod igitur satis magnum in eum, qui tot et tanta scelera
perpetravit, supplicium statuetur? Quae digna poena ab eo exigetur?
Mors quidem parva mihi videtur. Quod si unum adhuc ex privatis
ejus scelerate factis recensuero, cetera omittam. Priusquam e car-
cere egrederetur, eo conjecto quodam homine Tanagraeo, qui ad
satisdationem tabulas habebat, cum eo congressus, et nescio quid
colloquens, surripit tabulas. Cum autem horno quereretur, et gra-
· viter ferens diceret, neminem alium surripuisse, eo dementiae per-
venit iste, ut eum verberare aggrederetur. Is vero ut recens atque
integer, superat illumjam rancidum, et diu maceratum. Cum autem
eo ventum esset, praemordet nasum hominis; ac tum quidem ea
calamitate pressus ille, ab investigandis et quaerendis tabulis destitit,
post inveniunt eas in arcula quadam, cujus iste clavem habebat.
Deinde qui in carcere erant, hujusmodi decretum faciunt: non ig-
nem, non lucernam, non potum, nori cibum ullum cum eo esse com-
municandum, nec accipiendum ob eo, ei nec dandum quicquam.
Haec ut a me vere dici constet, ipsum mihi hominem voca, cujus
nasum nefarius iste praemorsum devoravit.

TESTIMONIUM.

Egregiorum scilicet operum vobis orator iste artifex exstitit. Operae
pretium vero est, ex tali ore aliquam orationem audire, aut consi-
lium. Recita etiam ‘praeclarum illud decretum de eo factum.

