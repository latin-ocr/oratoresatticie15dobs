246 DE MALE GESTA LEGATIONE.

Id vero praeclarum est, Athenienses, et egregium, si virtutis ct glo-
riae ratio ducatur, quas res isti pecunia vendiderunt.

44. Conferamus jam quid Atheniensium respublica e pace conse-
cuta sit, et quid legati Atheniensium, et considerate, num similia
respublica et isti ipsi. Respublica igitur, ut cesserit omnibus, et
possessionibus, et sociis, ut jurarit Philippo, si quis alius illas in-
vaserit, vobis ut restituat, vos prohibituros, et qui vobis eas tradere
voluerit, eum pro inimico et hoste habituros, qui eripuit, pro socio
’ et amico. Haee enim sunt quae et AEschines defenderit, ,et adjutor
ejus Philocrates decreto sanxerit. Item cum ego pridie superior,
vobis persuasissem‚ ut sociorum decretum confirm-aretis, et legatos
Philippi accerseretis, iste cavillationibus ea re in posterum diem
rejecta, persuasit, ut in Philocratis sententiam iretis, in qua et haec
et alia multo his graviora continentur. Ac reipublicae quidem haec
ex pace contigerunt, quibus flagitiosiora nec inveniri facile possunt t
legatis autem quid, horum auctoribus? cetera omnia taceo, quae
ipsi vidistis, aedes, ligna, frumentum, sed in sociorum qui perierunt
regione, possessiones et fundi plurimi, quae Philocrati talentum,
AEschini tricenas minas pensitant. Nonne vero grave est et mise-
rabile, sociorum vestrorum calamitates, reditus legatis vestris esse
factas, eandemque pacem urbi, a qua missi fuerunt, et sociorum
interitum, et possessionum jacturam, et pro gloria dedecus attu-
lisse, legatis autem qui rempublicam violarunt, reditus, opes, pos-
sessiones, divitias, pro extrema inopia peperisse? Et haec vere a
me dici ut constet, voca testes harum rerum Olynthios.

TESTES.

45. Neque vero mirabor, si etiam tale aliquid dicere audebit,
non licuisse praeclaram, neque qualem ego postularim‚ facere pacem,
cum duces male rem bellicam administrassent. Quod si dixerit,
obtestor vos ut memineritis eum interrogare, utrum ex alia urbe
legatus abierit, an ex hac eadem, Nam si ex alia, quarn bello
superiorem fuisse dicet, ac bonos duces habuisse, merito pecuniam
accepit: sin ex hac ipsa, qua gratia, propter quae urbs, a qua mis-
sus erat, suis bonis cessit, ob ea ipse accepisse dona cernitur?
Eadem enim et urbi mittenti tribuenda fuerunt, et missis ex ea le-
gatis, si quid recte factum esser. Jam et illud considerate, Athe-
nienses‚plusne putetis a Phocensibus Thebanos, an a Philippo vos
bello superatos? Equidem compertum habeo a Phocensibus The-
banos. Tenebant enim illi Orchomenum, et Coroneam, et Tilphos-
saeum, et suos, qui Noctibus fucrant, receperant, et septuaginta
et ducentos occiderant ad Hedyleum, et tropaeum erexerant, et

