440 CONTRA TI MOCRATEM.

pugnabas tu, adductis undecimviris, et tribunis aerariis, atque licto-
ribus, neminis unquam esse misertum, sed et januas convellisse, et
cubilia surripuisse, et, si quis ministram haberet, cum qua consues-
set, eam pignerasse. Quae tu annum perpetuum factitare cum An-
drotione haud destitisti. Multo enim profecto graviora vos,judices‚
ferebatis, et tu multo aequius misertus esses horum, exsecrande, qui
propter vos oratores deglubuntur perpetuis exactionibus. Neque
id satis est, nisi etiam duplum ab eis exigatur, idque per te, et Pel*
Androtionem; qui nihil unquam in aerarium de vestris opibus in-
tulistis. Tanta vero est istius hominis arrogantia, ut se horum fa-
cinorum poenas non esse daturum putet, solus quidem, cum ejus
collegae sint decem, cum Androtione communiter inscribere rationem
non dubitavit. Gratis enim vestra (si diis placet) nullo suo fructu
Timocrates odia quaerit, et leges infert omnibus contrarias, postremo
etiarn suae priori legi adversantes3 quam equidem nec vos latere
puto.

46. Quod vero mihi maxima videtur iracundia dignum, id dicam,
et non dissimulabo; quod, Athenienses, eum propter nummos ista
suscipiat, cumque sibi omnino imperarit mercenarias locare operas,
non in ea, quibus auditis, veniam ei det aliquis, impendit. Cujus-
modi ea sunt? Pater istius, judices, aerarius est—neque id expro-
brandi causa dico, sed necessitate coactus—, quem bonus iste vir
negligit. Quod si is ad quem illius ignominiae reditura est hereditas,
si quid patri acciderit, tamen solvendam esse muletam non censet,
sed illius temporis quod pater vixerit, usuram esse lucrifaciendam,
qua tandem abstinere corruptela posse videatur? Patris quidem
nec te miserescit, nee inique cum eo agi putas, si, te accipiente et
collocupletato, e tributis quae exegisti, e decretis quae scribis, e
legibus quas rogas, ipse jure civitatis spolietur parvae pecuniae
causa, et tamen aliorum quorundam vicem dolere te ais. At sororis
medius fidius praeclare curam gessit? Iino si nihil aliud deliquisset,
vel ob id solum dignus esset exitio. Eam enim vendidit, non elo· ,
cavit. Vestrorum enim hostium nni, Corcyraeo cuidam, urbis im-
perium nunc cum aliis obtinenti, qui apud istum divertit, quoties
apud vos legatione fungitur, eamque accipere voluit—qno pacto
autem praetermittam—, nummis acceptis tradidit. Proinde puella
Corcyrae nunc est. Qui igitur sororem peregre abducendam elo-
casse sese dicit, reipsa vendidit, qui sui parentis senectutem ita
fovens qui assentatur aliis, qni mercede et leges et decreta facit, et
rempublicam administrat, euni vos nacti non perimetis? Apparebit
certe, Athenienses, judiciis ct negotiis vos delectari, non velle ho-
minibus improbis liberari.

47. Neque vero mihi dubium est, quin interrogati, puniendos
esse omnes improbos fateamini: sed istum tali lege in plebis pei·—

