316 CONTRA MtDlAM.

LEX.

Evegorus dixit, quum Bacchi festivitas in Piraeeo esi, et comoedi, et. tragoedi, et
cum Lenaea pompa est, et tragoedi, et comoedi,et cum urbanis Bacchanalibus pompa
est, et pueri et coetus, et comoedi, et tragoedi, et in Tbargeliorum pompa et ludo,
ne plane liceat vel pignora, vel quicquam quod sit alterius capere, ne illorum
quidem qui ad diem non solverint, in hisce diebus. Si quis autern in lmrum
aliquod commiserit, ei qui passus est injuriam jus esto accusandi, et conquerendi de
illo in concione in aede Bacchi congregata, tanquam de injurio, quemadmodum de
aliis injuriosis perscriptum est.

5. Cogitate, judices, quum in priore lege de injuriosis agatur, in
hac vos conquestiones de iis qui dilatum aes alienum exigunt, aut
quidvis alienum capiunt, aut vim faciunt, concessisse. Nam
tantum abest, ut hisce diebus corpus cujusquam, aut instru-
mentum, privato sumptu ad hoc munus confectum, laedi oportere
censueritis, ut, quae jure et sententia judicum eorum fiunt qui
vicere, victis primisque possessoribus, hoc quidem certe in festo,
restitueritis. Tanta igitur, Athenienses, vestra omnium est et
humanitas et pietaS‚ ut hisce diebus de injuriis prius factis poe-
nas sumi vetueritis: Midias autem his ipsis diebus ea perpe-
trasse ostendetur, quae ultimo supplicio sunt vindicanda. Volo
autem, ubi ab initio singula quae perpessus sum exposuero, etiam
de verberibus dicere, quibus me postremo affecit. Nam ex om-
nibus ejus facinoribus ne unum quidem est ob quod exitio dignus
non sit.

6. Quum Pandionia tribus tertio abhinc anno praebitorem non
haberet, convocataque concione, in qua praetorem lex jubet choris
tibicines sortito dare, verba et jurgia intercederent, praetor enim
curatores tribus, hi praetorem accusabant, ego me ultro sumptus
suppeditaturum sum pollicitus, et cum sortitione facta mihi obve-
nisset prima tibicinis electio: vos, Athenienses, universi utrumque
summopere comprobastis, et pollicitationem meam, et fortunae be-
nignitatem; et strepitum plausumque talem, qualis laudantium et
gratulantium solet esse, excitastis : Midias autem solus, ut apparet,
omnium indoluit, et me toto aedilitatis tempore continenter convi-
ciis est insectatus et interturbavit‚ tam parvis quam majoribus in
rebus.

7. Quantas autem turbas, aut, nobis adversandi studio, salta-
tores militiae vacationem habere vetando, excitarit, aut lacessendo
et jubendo se Bacchanalium curatorem decerni, aut cetera quae
generis ejusdem sunt, omittam. Nec enirn hoc ignoro, me, qui tum
istius insultus et contumelias tolerabam, ad tantam iracundiam sin-
’ gulis istorum concitari, quantam ullum atrociosimum facinus com-
movere potuisset: vobis autem ceteris, ad quos ea nihil attinebant,

