DE MALE GESTA LEGATIONE. 237

adsunt, quid tum? sic enim tractasti eOS, pro tua quidem parte,
ut nec amicis opitulari, nec inimicos ulcisci possint.

29. Jam pra ter dedecus et ignominiam, quae in actis insunt, etiam
magna ex his orta esse reipublicae pericula, ostendi facile potest.
Quis enim vestrum ignorat, Phocensi bello, dum Phocenses Pylas
tenerent, nec a Thebanis quicquam vobis fuisse metuendum, nec
vel in Peloponnesum, vel in Euboeam, vel in Atticam venturum
fuisse Philippum, aut Thebanos? Eam igitur securitatem, quae et
a loco et rebus ipsis reipublicae suppetebat, istorum fraudibus ct
mendaciis circumventi, vos amisistis; atque armis, et bello perpe-
tuo, et magnis urbibus sociorum hominum, et amplo agro munitam
passi estis everti. Itaque frustra priora auxilia in Pylas missa sunt,
quae amplius ducentis talentis vobis constiterunt, si etiam privatos
eorum, qui expeditioni interfuerunt, sumptus supputetis: inanis
etiam spes est, quam de ulciscendis Thebanis conceperatis. ”

30. Quod autem omnium, curn multa et acerba ea sint, in quibus
iste Philippo inserviit, et in rempublicam et in vos omnes, contume-
liosissmum est, id ex me audite. Cum Philippus ab initio constituisset,
omnia quae decreverat praestare Thebanis, iste contrario nunciato,
vestraque aversatione declarata, et vobis inimicitias Thebanorum
auxit, et gratiam Philippo. Quis igitur mortalium insolentius agere
vobiscum potuisset? Cape decretum Diophanti et Callisthenis, et
recita, ut sciatis, cum officio fungeremini, supplicationes decretas,
et laudationibus affectos esse vos, et a civibus vestris, et ab aliis:
postquam autem isti vos deceperint, vos liberos et uxores ex agris
in urbem transtulisse, etsacra Herculis, cum pax esset, intra moenia
facienda decrevisse. Id quod miror, si eum, per quem deos patrio
ritu colere non licuit, impune dimittetis. Recita decretum.

DECRETUM.

Haec igitur olim e dignitate rerum gestarum decrevistis. Age et
recita et ea quae sequuntur.

DECRETUM.

Haec tum vos decrevistis, ab istis impulsi, curn ea spe initio
neque pacem fecissetis, neque societatem inissetis, neque post cum
adducti estis, ut posteros etiam scripto complecteremini: sed tan-
quam mirabilia nescio quae propter istos bona percepturi. Quoties
autem etiam post, audientes Philippi exercitum ad Porthmum aut
ad Megara esse, tumultuati sitis, scitis omnes. Non igitur hoc spe-
ctandum est, aut cessandum, etiamsi nondum Atticam invadit, sed
illud videndum, an per istos potestas id faciendi data ei sit, quando

