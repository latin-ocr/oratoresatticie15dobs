452 ' ‘CONTRA ARlSTOGlTONEM Ρ.

gradiar. Per deos autem oro VOS, date, Athenienses, et concedite
mihi, ita ut natura mea fert, utque proposui, de his rebus disse-
rendi facultatem. Etenim haud aliter possim.

5. Universa vita mortalium, Athenienses, sive magnam urbem
incolant, sive parvam, natura et legibus regitur. Ac natura quidem
confusa et inaequalis est, et a peculiari cujusque pendet ingenio,
leges autem communes et ordinatae sunt, et eaedem universis. Quod
si prava natura fuerit, saepe mala consilia m'olitur (quare tales facile
in delicta ruere liquet) leges autem aequa, honesta, utilia spectant,
et ad illa referuntur; quae inventa si fuerint, commune jam inde
mandatum omnibus proponitur, p‘ar et aequabile. Atque ea lex est,
cui parere omnes debent, cum propter multa, tum hac de causa
maxime, quod omnis lex inventum est et donum deorum immorta-
lium, decretum hominum sapientum, regula delictorum quae de in·
dustria et fortuito committuntur, civitatis commune pactum, cui
vivere convenienter‚·omnes‚ qui sunt in urbe, debent. Aristogito-
nem autem nunc omni jure accusationis esse convictum, neque ullam
ei restare probabilem excusationem, facile ostendi potest. Cum
enim res duae sint, Athenienses, propter quas omnes seruntur leges,
tum, ut ne quisquam injusti aliquid agat, tum ut iis qui jus viola-
runt punitis, alii meliores reddantur, utroque nomine supplicium de
isto sumendum esse apparebit. Nam et propter leges violatas ab
initio mulctatus est, et quia mulctam inflictam negligit, eo nunc
apud vos poenae de eo expetuntur. Itaque nulla causa reliqna est,
propter quam absolvi ab ullo possit. Neque enim illud negari potest,
hoc hominum genus esse reipublicae perniciosum. Nam ut taceam,
omnes intercidere mulctas reipublicae, si cavillationes istius appro-
habitis, ut omittam, si qui forte aerarii dimittendi sint, humanissimos,
et optimos, et minime ob atrocia delicta mulctatos, esse dimittendos,
non hominem improbissimum, et flagitiis coopertum, et justissime
mulctatum, et ob gravissima scelera‚--quid enim fieri possit calu-
mnia et violatione legum, propter quarum utramque iste mulctatus
est, atrocius ?-—ut non dicam, tametsi aliis omnibus condonetis,
vim tamen facienti non dandam esse veniam,—ea enim contumelia
est— ε et quoe sunt ejus generis alia, omnia praeteream. Illud tamen,
omnem etiam reipublicae et legum ornatum conturbari et everti,
quantum in isto est, id ego me vobis evidenter ostensurum arbitror.
Dicam autem neque novum, neque admirabile, neque peculiare
quicquam, sed ea quae nostis omnes aeque mecum.

6. Si quis enim vestrum indagare velit, quae causa sit, quidve
efficiat, ut senatus conveniat, ut populus in concionem ascendat, ut
judicia frequententur, ut veteres magistratus novis cedant, utomnia
per quac urbs regitur, et conservatur, fiant, leges in cau‘sa csse, et
quoa legibus praestatur, obedientiam, inveniet. Quoe si abrogentur,

