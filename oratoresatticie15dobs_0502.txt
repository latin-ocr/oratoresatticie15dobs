486 1N APHOBUM 11.

3. Faciunt autem omnium absurdissime, qui dicant, vetuisse
patrem ne domus locaretur, et tabulas tamen, unde rei veritas certo
cognosci posset, nusquam proferant; ae putentssublato tanto te-
stimonio, se tam facile fidem apud vos inventuros. Advocandi qui-
dem mox post obitum patris testes fuissent complures, a quibus
consignari testamentum juberent, ut, si quid forte controversiae
oriretur, ad illud scriptum recurri, et omnium rerum veritas plane inve-
niri posset. Nunc alia quaedam consignanda censuerunt, in quibus
multa de relictis opibus inscripta non fuerunt, nudo duntaxat com·
mentaria : ipsum vero testamentum, in quod pater et ea commen-
taria retulerat, et reliquam pecuniam omnem, quae fidei eorum man-
dabatur, et per quod non elocatae domus omni crimine liberarentur,
id demum neque consignarunt, neque protulerunt. Est vero eis
credendum, quicquid de hisce dixerint. Ego vero quid istud sit, non
intelligo. Non sinebat locare domum, neque palam proferre pecu·
niam pater. Utrumne mihi, an vero civitati? Imo constat vos rei-
pub. illam protulisse, mihi vero penitus abscondisse, ac ne eam qui-
dem declarasse, de cujus aestimatione tributa pependistis. Agite,
ostendite istae copiae quae fuerint, atque ubi et quo praesente mihi
sint traditae. Nam duo quidem talenta, et octoginta minas, de
quatuor talentis, et tribus drachmarum millibus accepistis: Proinde
neque istas mea causa reipub. contulistis, cum illis temporibus ve-
strae essent. Atqui ex aedibus et quatuordecim mancipiis ac tri-
ginta minis, quae mihi tradidistis, non fieri potest ut tantum tributum
sit numeratum, quantum vos in classem contulistis. Sed omnino
neeesse est uti relicta quae sunt, his longe majora, ipsi omnia te·
neatis: et tamen cum a vobis ea direpta esse palam convincamini,
talia comminisci audetis. Atque alias culpam alius in alium reji-
citis : rursus accepisse vos vestris testimoniis alius alium coarguitis.
Cum vos accepisse multa negetis, magnorum sumptuum rationes
retulistis. Cum tutelam communiter gesseritis omnes, nunc pecu-
liaria singuli effugia quaeritis. Cum testamentum aboleveritis‚ e
quo totius negotii veritas cognosci potuisset, nunquam vestrae ora-
tiones inter sese conveniunt. Proinde testimonia profer, atque ea
ordine his lege omnia, ut eorum etiam quae testimoniis probata
fuerint memores, accuratius de toto negotio decernant.

TESTIMONlA.

Tantum isti mea causa tributi nomine conferendum censuerunt,
quantum si meum patrimonium quindecim talentum suisset, milii
vero ipsi tres ne septuaginta quidem minarum patrimonium restitu-
erunt. Lege sequentia.

