DE CORONA. 181

crimen salutis aut libertatis venerint, neque injuriarum vos memores
futuros neque rationem habituros.

29. Neque vero in his solum rebus eo animo fuistis, sed cum
sibi iterum Thebani Euboeam vendicarent, non neglexistis, neque
injuriarum quas a Themisone et Theodoro de Oropo acceperatis
estis recordati, sed his quoque succurristis, quo primum tempore
trierarchi voluntarii civitati exstiterunt, quorum unus ego sui. Sed
nondum de his. Praeclare quidem fecistis cum insulam servaretis,
multo autem praeclarius facinus praestitistis quod cum et virorum et
urbium compotes essetis iis qui vos laeserant utraque reddidistis,
nulla injuriarum acceptarum cum fides vobis haberetur ratione
ducta. Sexcenta utique alia quae commemorare possum praetermit-
to, pugnas navales, expeditiones pedestres, militias, tum superiori
tempore tum vestra etiam memoria comparatas, quas omnes pro
communi Graecorum aliorum libertate ac salute civitas haec susce-
pit. Cum igitur animadvertissem civitatem nostram in tantis tali-
busque certaminibus pro alienis commodis implicari velle, cum de
seipsa quodammodo consultum esset, quid ego ei suadere debui
quidve consilii exhibere? Injurias scilicet ut recordaretur in eos qui
servari cupiebant, utque excusationes quaeritaret, quibus communia
commoda proderemus. Et quis me non merito necaverat, si quod
eorum quae civitati adsunt ornamenta vel verbo tantum contaminare
essem aggressus? Nam rem quidem ipsam vos non fuisse facturos,
ego certo scio. Si enim voluissetis, quid obstitisset? non licebat?
non praesto erant qui id suaderent isti?

30. Jam igitur ad ea revertar quae deinceps in republica gessi:
atque in his iterum spectate quid civitati esset utilissimum. Nam
cum viderem, Athenienses, rem navalem vestram dilabi, divites exi-
guis sumptibus factis immunitatem consequi, reliquos mediocrium
aut tenuium facultatum cives fortunis suis orbari, civitati ob has
causas rerum gerendarum occasiones effluere, legem tuli, qua divi-
tes officium facere coegi, pauperes ab injuria vindicavi, denique
civitati quod erat utilissimum, ut omnis belli apparatus suo tempore
suppeteret, perfeci. Atque in ea causa de scito contra leges scripto
accusatus, coram vobis comparui et absolutus sum, quintam autem
suffragiorum partem adversarius non obtinuit. Atqui quanta mihi
praemia daturos fuisse putatis classium principes aut secundos aut
tertios, primum quidem ut hanc legem non ferrem, sin minus, ut rem
negligerem et jurejurando interposito differri sinerem? tanta profe-
cto, Athenienses, quanta apud vos ego dicere non ausim. Neque
haec immerito facerent illi, Licebat enim iis per priores leges sedecim
inter se copulatis muneribus publicis fungi, cum ipsi pauca immo ni-
hil impenderent, inopes autem cives attererent: mea vero lege san-
ctwn est ut pro facultatibus singuli quod aequum esset conferrent,

