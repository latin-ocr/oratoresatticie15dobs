408 CONTRA ARISTOCRATEM.

civitate donarunt, quod eum honorem esse abunde magnum exin
stimarent. Rursus Perdiccae, Barbarici belli temporibus in Mace-
donia regnanti, qui Barbaros Plataeis recedentes ceciderat, effe-
ceratque ut regis Persarum clades integra esset, 'non decreverunt
abduci licere eum, si quis Perdiccam, qui in vestram gratiam inimi·
citias regis Persarum susceperat, occidisset; sed tanturn civitate
donarunt. Nam illis temporibus consensu mortalium omnium tantus
honos putabatur Atheniensis civitatis jus adipisci, ut pro eo con-
sequendo, tanta in nos beneficia conferre vellent: nunc idem ita
contemnitur, ut hoc honore ornati multi pluribus vos malis affecerint,
quam aperti hostes.

52. Neque vero hoc solum munus nostrae urbis abjectum et
vile factum est, sed et cetera omnia, propter exsecrabilium et ne-
fariorum oratorum, qui talia temere scribunt, improbitatem; quo-
rum avaritia et sordes in tam immensum excreverunt, ut honores et
praemia vestratia‚ tanquam ii qui minutas res et supra modum viles
auctionantur, sic vendant, de pretio detrahentes, et multis ob eadem
illa lucella scriptitantes quicquid omnino optaverint. Primum enim,
ut a postremis ordiamur, Ariobarzanem illum, non ipsum tantum et
ejus ftlios numero tres omnibus dignati sunt quaecunque voluerunt,
sed et duos Abydenos, infestissimos Atheniensium hostes, homines
improbissimos, ei adjunxerunt, Philiscum et Agavum. Rursus, cnm
Timotheus officio functus erga vos, et rem bene gessisse videretur.
praeterquam quod ei summa omnia dederant, adjecerunt auctarii
vice duos, Phrasicridem et Polysthenem, homines (neque enim in-
genui sunt) perditos, et talibus facinoribus opertos, a quorum com-
memoratione homo cordatus abhorreat. Nune' postremo, postquam
Cersobleptem his dignati sunt, quae ipsis videbantur, et ea res sum-
mis studiis agebatur, duos ei adjungunt, alterurn, qui tanta mala
fecit, quanta audivistis, alterum, quem prorsus nemo hominurn novit,
quisnam sit, Eudeoeen nominc. Itaque dum ita fit, quae magna olim
habebantur, nunc parvi aestimantur, et res in dies vagatur longius,
neque jam haec sufficiunt. Quod nisi haec singula cavebitis, satis
apparet fore, ut illorum pretium et gratia omnis exolescat.

53. Quod vero ad tantam turpitudinem res prolapsae sunt, nemo
magis in culpa est quam vos ipsi, Athenienses, si veritas libere di-
cenda est; nam delinquentes punire destitistis, et supplicia etiarn
civitate emigrarunt. Atqui considerate quo pacto nostri majores
eos ulti sint, a quibus injuria afficiebantur : num eodem modo
quo vos. Illi Themistoclem, animis elatiorem quam in libera civi-
tate ferri posset, Medicae proditionis damnatum, urbe ejecerunt.
Cimo, quod patriam reipublicae formam in se transmoveret, tribus
tantum calculis poenam capitis effugit, quinquaginta talentis rnul-
ctatus est. Hoc modo tractabant viros de se tam praeclare meritos.

