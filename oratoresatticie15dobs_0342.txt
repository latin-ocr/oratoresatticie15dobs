3⁴26 CONTRA MIDIAM.

opinor, estquod studia et cupiditatem omnium excitat, ut nullis
sumptibus parcere velint, quod in populari republica pari aequoque
Jure cum ceteris, omnes licere sibi vivere arbitrantur. Mihi vero
haec, Athenienses, per istum contingere non potuerunt. Sed prae-
ter acceptam contumeliam, insuper victoria quoque sum fraudatus.
Atqui vobis omnibus illud ego perspicue demonstrabo, licuisse Mi-
diae nihil improbe molienti, neque contumeliam facienti, neque ver-
beranti, et exhibere mihi molestiam, et laudem a vobis concessu le-
gum adipisci, et quidem sic ut ego nunc ne hiscere quidem auderem.

⁶20. Decuisset enim, Athenienses, cum ego publice Pandioniae
tribus aedilitatem suscepi, tum ipsum aedilem Erechtheiae sure tri-
bus se profiteri; suaque re familiari, exemplo meo, insumenda, sic
demum eripere mihi victoriam: sic vero insultare et verberare, ne
tum quidem. Nunc id quidem non fecit, quo populo honorem ha-
bere potuisset, neque ullum tale suae generositatis specimen edidit:
sed me, qui—sive quis, Athenienses, insaniam eam existimare vult3
est enim fortasse insaniae, niti supra vires: sive liberalitatem—ul-
tro aedilitatem subii, adeo palam et nefarie insultans assectatus est,
ut neque a choro, neque a corpore meo manus abstineret. Si quis
autem vestrum, Athenienses, Midiae quidem irascitur, non adeo
tamen, ut eum morte mulctandum existimet, is non recte sentit.
Nec enim aequum est, aut convenit, ejus qui laesus est verecundiam,
illi qui omnes contumeliae suae habenas laxavit, ad salutem quic-
quam opitulari. Sed is quidem sic est puniendus, ut per quem non
steterit, quo minus atrocissima quaeque perpetrarentur: accusatori
vero prompte opem ferendo, gratiam referri decet.

21. Nec enim hoc profecto dici potest, me, cum ex huiusmodi
rebus nihil unquam atrocitatis exstiterit, nunc exaggerare hoc fa-
ctum, et terribile facere. Longe quidem se res aliter habet, quum
norint omnes; aut plerique saltem z Euthynum, qui olim palaestrita
fuit, illum, adolescentulum, Sophilum, pancratiasten‚—suit is
homo robustus, niger, satis scio intelligere vestrum aliquos, quem
dicam—, hunc igitur Sophilum Sami in congressu quodam familia-
rique colloquio, quod ille a quo vapulabat contumeliam ei facere non
dubitaverat, in illum sic vindicasse, ut etiam occideret. Norunt
ab Evaeone multi, Leodamantis fratre, occisum esse Boeotum in
coena, et congressu communi, ob unam plagam. Nec enim plaga
excitarat iracundiam, sed ignominia: neque verbera ingenuis sunt
acerba, quanquam acerba sunt, sed contumeliae causa verberari
est acerbum. Multa enim is qui verberat, Athenienses, fecerit.
quorum quaedam is qui laesus est, aliis nec referre possit, gestu,
obtutu, voce, quum ut insultans, quum ut inimicus, quum pu-
gno, quum in mala. Haec commovent, hacc ad insaniam adi-
gunt homines, ferendis contumeliis non assuetos. Neque est,

