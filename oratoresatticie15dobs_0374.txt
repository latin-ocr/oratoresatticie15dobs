358 CONTRA ANDROTIONEM.

de iis qui non petunt, nec accipere postulant, prorsus ne rogari
quidem conveniebat. Praeterea, cum quibusdam de rebus Midias
accusaret senatum, et alios quosdam, subsilientes senatores precati
sunt, ne sibi praemium eriperetur. Et haec vobis judicibus ex me
audire nihil est opus, cum ipsi coram videritis, quid apud populum
actum fuerit. Quare si senatum petiisse negarit, sic occurrite : jam
illud etiam ostendam, non permittere legem, ut populus praemium
det senatui, triremibus non sactis. Hac de causa, Athenienses, ad
hunc modum lata lex est, ne senatui liceat triremibus
n on factis postulare munus, ut ne populo persuaderi,
aut fucus fieri possit. Neque enim legislator in potestate oratorum
rem esse oportere censuit, sed quod tribui et justum et populo
utile esset, lege definitum esse oportere. Triremes non fecisti?
Ne igitur postula praemium. Cum autem petere non sinat, nonne
dari vehementer vetat?

5. Jam illud etiam excutiendum est, Athenienses, cur senatus,
etiamsi ceteris in rebus omnibus praeclare se gesserit, neque de eo
queri quisquam possit, triremes autem non fecerit, praemium non
liceat postulare? Invenietis enim hoc in populi esse praesidium in-
stitutum.» Arbitror enim refragaturum esse neminem, quin quic-
quid vel bonum, vel diversum,—ne quid ominosum dicam—-‚ rei-
publicae contigerit, aut nunc *etiam sit: triremium vel copia, vel
inopia contigisse. Cujus generis multa referri possent et vetera et
recentia. Quod vero est omnibus audientibus notissimum, eos qui
propylaea illa et parthenonem exstruxerunt, et fana cetera omnia
e spoliis barbarorum exornarunt, quae omnes merito laudi nobis
ducimus: hos, inquam, audivistis profecto, deserta urbe et Sala-
mine conclusos, eo quod triremes haberent, et omnes suas opes,
parta navali victoria, atque rempublicam conservasse, etin ceteros
Graecos multa et magna beneficia contulisse, quorum memoriam
nulla vetustas abolebit. Sed illa quidem antiqua et vetera: quod
autem vidistis omnes, id dicam: scitis, vos nuper Euboeensibus
intra triduum opem tulisse, et Thebanis icto foedere abeundi fecisse
potestatem. Nunquid autem id tanta celeritate confecissetis‚ nisi
naves recentes habuissetis, quibus opem tulissetis? Ne potuissetis
quidem. Multa commoda commemorari possent, quae reipublicae e
recta triremium instructione contigerunt. Jam e neglecta quantoe
calamitates? Ac cetera omittam ε in Decelico autem bello—ex an-
tiquitate enim unum exemplum, quod vobis omnibus quam mihi
notius cst, proferam—cum respublica multas et magnas clades ae-
ccpissct, majores nostri deditionem non ante fecerunt, quam classem
amisissent. Et quorsum attinet recensere vetera? Postremo enim
Laconico bello, cum naves posse mittere non videremini, scitis ut
animata suerit civitas: scitis ut ervum venale suerit. Ut autern

