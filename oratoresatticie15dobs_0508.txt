492 IN APHOBUM

enim tunc exigua totius nostri temporis parte inter caetera accusa-
veramus, id tum toto tempore solum per se explicaturi eramus.
Quod si responsum improbasset putabat, quemadmodum turn con-
fessus esset, sic se denuo negaturum: hoc vero penes se fore. Pro-
pterea igitur hoc persequitur.

4. Quod esse verum testimonium evidenter vobis omnibus proba·
bo, non conjecturis, neque ratiunculis hujus temporis causa confi-
ctis, sed eo quod vobis omnibus, ut ego arbitror, justum videbitur.
quue audite et judicate. Ego, Judices, cum non ignorarem de
testimonio in tabella scripto mihi certamen esse, deque eo senten-
tiam vos laturos scirem, nihil antevertendum esse duxi, nisi ut istum
provocarem atque arguerem. Et quid facio? In quaestionem ei
puerum dare literatum volui, qui affuerat, cum haec iste confiteretur
et testimonium scripserat, nihil a nobis mala fide perque fraudem
agere Jussus‚ neque aliud scribere, aliud omittere, eorum quae iste
his de rebus dixerat, sed simpliciter omnia quae vera et ab isto dicta
essent annotare. Qui vero melius potuit quam torquendo puero
mendacia nostra refutare? Sed omnium optime sciebat, testimo-
nium esse verum ; et ideo quaestionem fugiebat. Neque vero unus
atque alter hujus rei conscii fuerunt, neque sub ala ut dicitur pro-
vocatio facta est, sed in medio foro magnaque hominurn frequen-
tia. Ac voca mihi horum testes.

TESTES.

Est autem iste adeo callidus et usque adeo quid aequum sit intelli-
gere se de industria dissimulat, ut quanquam falsi testimonii actio-
nem instituit, de quo vos jurati pronunciabitis‚ tamen ejus testimonii
veritatem, quod sua potissimum refert, explorare quaestione subter-
fugerit3 falsoque dicat, se illum propter alia depoposcisse. Quid
vero absurdius quam eum cum quirioetur inique secum esse actum,
qui hominem liberum deposcens, ut ego vobis perspicue ostendam,
non acceperit, testes non iniqua pati putare, curn eum quem servum
esse constabat me de dictis testimoniis dedente, accipere ipse re-
cusarit? Nec illud causari potest, quibusdam de rebus, quas ipse
cupit, perspicuam et fide dignam esse quaestionem, de quibusdam
vero obscuram et fallacem.

6. Praeterea, Judices, frater istius AEsius primus hoc pro testi-
monio dixit, qui nunc adjutor ejus it inficias, sed turn una cum aliis
asseruit, quod neque pejerare neque mox e vestigio a judicibus con·
demnari volebat. Quem, si falso testimonio niti placuisset, haud
utique in testes retulissem, cum viderem eum Aphobo esse intima
necessitudine conjunctissimum, nec ignorarem advocatum illi futu-
rum, praetereaque meum esse adversarium : nec enim cum ulla

