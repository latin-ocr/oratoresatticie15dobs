DE CORONA. 185

sis, muris reficiendis curator factus, tria in id opus talenta de suo insuper erogata
populo donavit, ct theatrali pecuniae praefectus omnium tribuum theatrales collationes
centum minis auxit in sacrificia, placere senatui populoque Atheniensi laudare De-
mosthenem Demosthenis f. Paeaniensem virtutis ergo benevolentiaeque, quam per-
petuo habet erga populum Atheniensem, eumque aurea corona donare, et praedicari
coronam in theatro Dionysiis tragoedis novis: praedicationis autem curam habere

certaminum praefectum.

Quae igitur largitus sum, haec sunt, quorum tu nihil incusas: quae
autem jubet mihi senatus pro his rependi, ea sunt quae judicio per-
sequeris. Accipere igitur beneficia legitimum esse concedis, pro
iisdem gratiam referre id quasi legibus contrarium insectaris á¼² Homo
undique profligatus et diis invisus et revera lividus qualis erit per
deos immortales? non hujusmodi?

36. Atqui quod attinet ad praedicationem in Theatro faciendam,
millies quidem millies factam fuisse praetermitto, meque ipsum sae-
penumero antehac ibidem esse coronatum. Sed per deos immortales
itane stolidus es atque vecors, AEschine, ut tecum ipse cogitare non
potueris, viro qui coronatur eandem gloriam afferre coronam, ubi-
cunque demum praedicetur, sed eorum qui coronam donant utilita-
tis gratia in Theatro fieri praeconium? Omnes enim quotquot au-
dierunt ad bene merendum de republica excitantur, eosque qui gra-
tias retribuunt majoribus laudibus efferunt quam eum qui coronam
consequitur: quocirca hanc legem civitas tulit. Sed ipsam mihi

legem cape et recita.

LEX.

Quoscunque corona donant aliqua ex municipiis, coronarum praedicationes fiant in
ipsis singulae municipiis, nisi quos populus Atheniensis aut senatus coronabit: de

his antem liceat in theatro Dionysiis praedicare.

37. Audis, AEschine, legem dilucide loquentem, n i si q u o s p o-
pulus aut senatus coronis donavit: de his autem
fi a t p r ae c o niu m. Quid igitur, miser, calumniaris? quid verba
fingis? quin te ob haec elleboro purgas, nec te pudet actionem
alteri intendere invidia, non crimine aliquo commotum, legesque
alias commutare, aliis partem detrahere, quas integras aequum erat
recitari, praesertim iis, qui se jurarunt secundum leges sententiam
laturos? Deinde tu cum talia facias quid viro populari inesse de-
beat recenses, perinde ac si statuam ex syngrapha faciendam loca-
veris, eamque postea acceperis non ita confectam, ut syngrapha
postularet, aut quasi verbis populares, non factis et institutis pu-
blicis dignoscantur. Et vociferaris fandaque et infanda, tanquam e
plaustro, blaterans, quae in te genusque tuum conveniunt, non in
me. Et tamen, Athenienses, sic se res habet. Hoc ego convicium ab
accusatione differre arbitror, quod accusatio crimina complectitur,

2 B

