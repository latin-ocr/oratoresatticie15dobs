DE MALE GESTA LEGATIONE. 269

nervam, ad dextram situm est, quam in victoriae memoriam Barba-
rici belli, data pecunia illa a Graecis, respublica consecravit. Ac
tum quidem tanti fiebatjustitia, tantoque studio sontes plecteban-
tur, ut eadem statio et deae praemio, et talium scelerum supplicio
tribueretur: nunc autem risus, impunitas, dedecus, nisi vos immo·
dicam istam licentiam nunc reprimetis.

77. Existimo autem recte vos esse facturos, sinon una tantum iu
re majores, sed ex oequo in omnibus ea imitemini, quae illi fecerunt.
Illi igitur, quod vos omnes audivisse compertum habeo, Calliam
Hipponici F. qui legatus celebratam illam pacem fecit, ut nec intra
spatium, quantum cursu equi uno die confici posset, rex Persarum
cum exercitu ad mare descenderet, nec ad Chelidonias et Cyaneas
longa nave accederet, quod in legatione munera accepisse visus
fuit, parum abfuit quin occidissent, in referendis certe rationibus L.
talenta ab eo exegerunt. Atqui pulcriorem ea pacem neque post,
neque prius ullam a civitate nostra esse factam, quisquam dicet.
Verum non illud spectabant. Id enim suae virtuti et reipublicae au-
ctoritati acceptum referebant: an vero gratis fieret, necne, legati
ingenio. Ab eo enim qui ad rempublicam esset accessurus, morum
integritatem et abstinentiam flagitabant. Illi igitur ita inimicas du-
cebant largitioneS, et reipublicae perniciosas, ut nee in actione ulla,
nec viro locum habere paterentur: sed vos, Athenienses, cum vi-
deritis eandem pacem et moenia vestrorum sociorum diruisse, et
legatorum aedes exstruxisse, et reipublicae suas opes eripuisse, istis
autem ea quae nec per somnium unquam sperarant, contulisse, non
ipsi eos occidistis, sed accusatore indigetis, et verbis disceptatis
causam eorum, quorum injurias re ipsa omnes vident. Neque vero
vetera duntaxat referri possunt, et per exempla vos ad ultionem in-
citari, sed vestra aetate, qui adhuc vivitis, multi poenas dederunt:
quorum ego alios praeteribo, eorum autem, qui propter legationem, hac
multo minus nocentem reipublicae, capite mulctati sunt, unius atque
alterius mentionem faciam. Age cape hoc decretum, et recita.

DECRETUM.

Ex hoc decreto, Athenienses, legatos illos capitis vos condemnastis,
quorum unus fuit EpicrateS, homo, ut ego e natu majoribus audio,
frugi, et multum utilis reipublicae, et ex eorum numero, qui populum
e Piraeeo reduxerunt, et alioqui popularis. Sed tamen nihil ei horum
profuit. Merito. Neque enim ex semisse bonurn oportet esse eum,
qui tanta negotia suscipit, nec si fides ei adjungatur a vobis, ea
abuti ad majorum scelerum licentiam3 sed plane vos nulla injuria
de industria afficere.

γ 78. ⁷ Si quid igitur 'eorum isti non perpetrarunt, propter quae illi

