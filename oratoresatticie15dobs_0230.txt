214 DE CORONA.

hospitium tibi cum eo intercedere, ad operam mercenariam nomina
ista perperam traducens: quae enim aequa autjusta potest afferri
causa propter quam, AEschine, Glaucotheae tympanistriae filio hospes
aut amicus aut notus esset Philippus? Ego equidem non video, sed
mercede ab eo conductus es ut horum commoda labefactares. Et
tamen, cum ita manifesto ab his proditor deprehensus sis et in teip-
sum post eventa rerum index exstiteris, mihi maledicis eaque ex-
probras, quorum quemvis potius quam me auctorem fuisse reperies.

88. Multas res et magnas et praeclaras civitas nostra et suscepit
et feliciter gessit me auctore, AEschine, quarum non oblita est. Id-
que hoc declarat: quod cum populus aliquem creare vellet qui ora-
tionem de mortuorum laudibus haberet, recenti adhuc clade, non te
creavit qui nominatus eras, quantumvis vocalem, non Demadem,
qui modo pacem fecerat, non Hegemona‚ non quemquam denique
alium vestrum, sed me. Et cum in medium prodissetis tu et Pytho-
cles impudenter atque immaniter, per deos immortales ! et me his
ipsis criminibus, quibus tu nunc, insimularetis, et conviciis peteretis,
tanto etiam propensius me creavit. Causam etsi nec ipse ignoras,
tamen et ego tibi dicam. Utrumque noverant isti, et meam in se
benevolentiam meamque in agendis rebus alacritatem, et vestram
iniquitatem: quae enirn, laeto rerum statu, jurati negavistis, haec
eadem ubi offenderat respublica professi estis. Eos igitur, qui in
communi calamitate consiliorum suorum impunitatem invenerant,
hostes quidem jam antea, tunc et manifestos esse existimarunt. Si-
mulque convenire arbitrati sunt, eum qui de mortuis orationem ha-
biturus esset eorumque virtutem celebraturus, neque contubernalem
neque foederatum fuisse iis qui adversus illos instructa acie depu-
gnaverant‚ neque cum illic comissaretur hymnosque caneret ob Grae-
corum clades una cum ipsis caedis patratoribus, huc reversum ho-
nore affici oportere, neque simulata voce illorum fortunam lamen-
tari, sed ex animo simul dolere. Hoc autem videbant in se atque in
me esse, in vobis vero minime. Propterea me delegerunt, non vos.
Neque porro ita fecit populus, mortuorum autem patres atque fra-
tres, ad funus procurandum a populo tunc electi, secus, sed cum
dare eos oporteret epulum parentale, hoc ipsum, tanquam apud eum
qui mortuos summa necessitudine attingeret, quemadmodum alia
fieri solent, apud me fecerunt: neque injuria. Genere enim singuli
singulis erant me propinquiores, communiter autern universis nemo
conjunctior: nam cujus intererat maxime salvos esse illos ac feli-
citer rem gerere, is posteaquam ea subierunt, quae utinam nunquam
subiissent, doloris omnium interitu suscepti partem maximam tulit.
Recita vero isti hoc epigramma, quod publice iis civitas inscribi vo-
luit: ut ex hoc etiam intelligas, AEschiue, iniquum esse te et syco-
phantam et scelestum. Recita.

