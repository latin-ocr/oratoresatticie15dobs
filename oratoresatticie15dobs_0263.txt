DE MALE GESTA LEGATIONE. 247

equestri praelio superiores erant, et malorum Ilias Thebanos cir·
'cundederatt vobis autern nec tale quicquam acciderat, et absit ut
accidat in posterum. Sed illud erat in Philippico bello gravissimum,
quod ei cum volebatis nocere, non poteratis, ne vero noceretur vobis,
minime timebatis. Qui factum est igitur, ut per eandem pacem The-
banis, qui bello usque adeo inferiores erant, et sua recipiendi, et ho-
stium opes adjungendi potestas data sit: vobis autem Atheniensibus,
etiam ea quae bello defendebantur, pace facta, perierint? Quod illo-
rum legati opes eorum non vendebant, vestras isti vendiderunt.

46. At dicet, hercule, socios fuisse bello defatigatos. Nam haec
ita fuisse acta, ex iis etiam quae sequuntur, magis intelligetis. Ut
enim pax ista Philocratis facta auctoritate, confecta fuit, cui iste
suffragatus est, et Philippi legati discesserant, exacto jurejurando,
——et hactenus quidem nihil erat actum atrocius, sed turpis pax erat,
et aliena a dignitate reipublicae, loco autern dedecoris hujus admi-
randa illa bona percepturi eramus—, postulabam ego, et istis dice·
bam, ut primo quoque tempore in Hellespontum navigarent, neve
quicquam negligerent, aut Philippum occupare quicquam interjecto
tempore paterentur ex locis illius regionis. Compertum enim habe-
bam, quaecunque bello in pacem converso projecta fuerint, ea iis
qui neglexerint periisse. Nemo enim unquam, cui persuasum fuit
de totius imperii statu pacem inire, pro iis quae ab initio neglecta
fuerunt, bellum gerere voluit ; sed ea tenent ii qui occuparunt. Ad
haec, si navigassemus, duplici bono auctum iri putabam rempubli-
cam. Aut enim, si adessemus, et ex decreto jusjurandum ab eo ex⁴
egissemus, tum ea quae reipublicae nostrae praeripuisset, redditurum,
tum reliqua non invasurum: aut, nisi ille haec faceret, nos statim huc
renunciaturos, ut vos in remotis illis et minoribus cognita hominis
avaritia et perfidia, de his finitimis et majoribus, Phocensibus, in-
quam et Pylis retinendis, cogitaretis. Quod si ille haec non occu-
passet, neque vos decepti essetis, in tuto vobis essent onmia, et
quae aequa sunt, ille vobis ultro praestaret. Neque haec ab re ita
fore putabam. Si enim essent Phocenses, uti tum erant, incolumes,
et Pylas tenerent, ille nullum vobis incutere terrorem potuisset, quo
perculsi jus aliquod vestrum neglexissetis. Neque enim aditu terra
patefactO, neque navali praelio victor, in Atticam venturus fuit, vos
autem illi statim, si jus violasset, mercatus claudere potuissetis, et
ad pecuniae penuriam, et ceterarum rerum iterum velut obsidionem
redacturi. Quare ille serviturus fuit pacis commoditatibus, non vos.
Et haec non nunc a me fingi ex eventu, et simulari, sed tum statim
et sensisse, et praevidisse me in vestram utilitatem, et istis indicasse,
inde cognoscetis ε cum jam nullae conciones restarent (habitae'enim
erant omnes) et isti nondum abiissent, sed hic tempus tererent,
senator decretum facio, populi auctoritate senatui permissa, ut primo

