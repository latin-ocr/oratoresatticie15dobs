CONTRA TIMOCRATEM. 435

affecit, nonne tanto magis eum vinciri oportuit, boni patris sobolem
tam degenerem? Ego quidem arbitror, si revera vir bonus esset
Laches, et bonus civis, ultro daturum fuisse operam, ut filius, qui
quidem sit talis, et tanto dedecore patrem afficiat, in vincula con-
jiceretur. Et 1111110 sane missum faciamus, Glaucetemque specte-
mus. Non vero 1110 is est, qui hinc Deceleam transfugit, atque inde
incursione facta, vos omni latrocinii genere est depraedatus? Atqui
haec quae dico, nostis omnes, Quicquid autem a vestris uxoribus et
liberis eripuit, quicquid aliunde nactus fuit, horum omnium illic
praefecto Laconico decimas bona fide annumeravit: deam tamen
nostram, decreto ei a vobis legationis honore, decimis hostilibus
defraudavit: quaesturam arcis adeptus, nostrae civitatis praemia et
monimenta fortitudinis quae de barbaris ceperat, ex arce surripuit,
sellam illam dico argenteis pedibus, et acinacem Mardonii, qui Da-
ricos trecentos valet. Et haec ita sunt pervulgata, ut nemo hominum
ignoret. In aliis autem rebus nonne est omnium hominum violen-
tissimus? Parcendum igitur illorum cuiquam est, ut propter istos
vel deae decimae negligantur, vel duplex solutio publicae pecuniae,
an iste potius talium sedulus defensor puniendus? Ecquid vero
prohibet, quo minus omnes improbi sint, ubi tam lucrosa fuerit im·
probitas? Nihil, mea quidem opinione. Ne igitur ipsi doceatis, sed
puniatis, neque sinite, ut indignentur, se ob rapinas opum vestrarum
in vincula conjici, sed legibus eos subjicite. Neque enirn qui pere-
grinitatis damnantur, aegre ferunt se in hoc esse domicilio, dum
falsi testimonii causa agatur: sed manent, neque putant, vadibus
datis esse obambulandum. Visum enim est civitati, fidem eis non
esse habendam, neque committendum, ut per speciem vadium con-
stitutionis· impune elaberentur: sed'ut ibi manerent, ubi e'x aliis
quoque civibus multi. Nam et ob pecunias multi jam vincti sunt,
et propter judicia, et tamen id non recusarunt.

34. Insuave quidem fortassis est nominatim meminisse de ali·
quibus: sed idem necessarium tamen, illos cum istis comparare.
Eos autem qui ante praetorem Euclidem fuerunt, omitto, et illos
omnino veteres. Qui quanquam suis quique temporibus, praecla-
tissime sese gessisse anteacta aetate viderentur, tamen ob admissa
deinde facinora vehementem populi iracundiam sunt experti. Non
enim eos civitas ad tempus duntaxat oportere justos esse putabat,
post vero peculatores: sed in administranda republica justitiae
perpetuo observantes. Nam alioquin ejus generis 1101110 11011 natura
probus exstitisse, sed insidiose id egisse videbatur, ut fidem sibi
praestrueret, quo postea majore lucro iniquus esset. Sed post Eu-
clidem praetorem,judices, primum Thrasybulum Colyttensem omnes
meministis bis in vincula conjectum, et utrumque id judicium apud
populum esse factum. Quanquam is et unus e Piraeeo et Phyle, ac

