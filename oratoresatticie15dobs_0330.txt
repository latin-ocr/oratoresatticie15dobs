DEMOSTHENIS

CONTRA MIDIAM DE ALAPA

ORATIO.

l. Qua petulantia, judices, et contumelia semper in omnes uta-
tur Midias, neminem neque vestrum, neque reliquorum civium,
ignorare arbitror. Ego vero, quod unusquisque vestrum affectus con-
tumelia faciundum sibi censuisset, id et ipse feci. Ac publice con-
questus sum, istum violare festum, non modo acceptis ab eo plagis,
Bacchanalibus, sed et alia multa eaque violenta perpessus toto
tempore aedilitatis. Postquam vero populus universus, ut aequum
et bonum postulabat, sic excanduit et concitatus fuit, tantaeque
curae habuit eam injuriam qua me sciebat affectum esse, ut, quam-
vis iste nihil non faceret et alii quidam pro eo vehementer labo-
rarent, tamen non paruerit, neque istorum opes aut pollicitationes
respexerit, sed consentientibus suffragiis eum condemnarit: multi
ad me accessere, judices, tum vestrum qui nunc in judicio adestis,
tum reliquorum civium, qui suaderent et hortarentur ut jus meum
persequerer, atque istum ad vos adducerem mea quidem profecto
sententia, ob utraque haec, Athenienses, quod et me insignem acce·
pisse injuriam putabant, et simul de isto poenas sumere optabant,
quem alias etiam, qua est audacia et furore, nec coerceri jam po-
test, plurima petulanter admisisse cognossent.

2. Quae cum ita sint, quae a me observari conveniebat, ea juste
vobis 'omnia reservata sunt, et ad accusandum, si quis actionem ⁴
dederit, adsum, ut videtis, quum quidem, Athenienses, et magnam
pecuniam ne accusarem, mihi promissam, repudiarim, et multas
deprecationes et gratias, imo etiam comminationes, contempserim.
Quod vero ad vos deinceps attinet, quanto pluribus iste molestias
concitavit ct denunciavit,—vidi enim modo quae ante praetoria acti-
taret-, tanto magis me jus meum consecuturum spero. Neque
enim dc ullo vestrum tam male existimo, ut verear, ne vel prius erga
mc vestrum studium deposituri, vel, ut Midias deinceps impune et
secure civibus insultet, neglecta jurisjurandi religione, quicquam
aliud judicaturi sitis, quam quod aequum csse et justum censueritis.

3. Quod si, Athenienses, eum violatarum legum, falsae legatio·
nis, aut de alio quopiam simili crimine accusaturus essem, nullis

mihi precibus utendum apud vos existimassem, siquidem id statuo,

