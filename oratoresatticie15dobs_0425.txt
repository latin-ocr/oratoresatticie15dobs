CONTRA ARISTOCRATEM. 409

Haud injuria. Nec enim eis vendebant suam libertatem, ct ma·
gnitudine animorum partam gloriam, sed et dum boni erant, eos
honorabant: et improbis eorum conatibus obsistebant: vos autem,
Athenienses, gravissimorum scelerum reos et convictos palam, si
unum atque alterum facetum dictum protulerint, et a tribulibus all.-
quot delecti advocati deprecentur, absolvitis, sin damnatis aliquem,
aestimatio litis est xxv. drachmarum. Atqui tum aerarium copio-
sum erat, et magnus reipublicae splendor: privatim nemo supra
vulgus eminebat. Id quod hinc clarissime cernitur; nam Miltiadis
et Themistoclis, aliorumque illius aetatis illustrium virorum aedes,
si quispiam vestrum vidit, cujusmodi sint, reliquis nihilo esse splen-
didiores videt: sed aedificia publica et substructiones tantae et
tales, ut ad eorum excellentiam'posteritas nihil addere posse vi-
deatur, ut propylaea haec, navalia, porticus, Piraeeus, et reliqua
quibus urbem adornatam spectatis. Nunc privatae singulorum rem-
publicam gerentium tantae opes sunt, ut alii aedes multis publicis
aedificiis magnificentiores habeant, agros alii plures coemerint, quam
vos habetis omnes qui in judicio assidetis. Quae vos autem publice
struitis, et tectorio inducitis, turpe dictu est quam sint tenuia, et
sordida.

54. Nunquid dicere potestis, vos communiter quaesitam et par-
tam relicturos esse, sicut illi fecerunt, Chersonesum, Amphipolim,
gloriam rerum gestarum? Quam cum istius generis cives omni mo-
do absumant, non tamen obscurare possunt, Athenienses. Merito.
Nam Aristidis, qui suo arbitratu ordinandi vectigalia potestatem
habuit, opes ne una quidem drachma sunt auctae, quin et ejus mortui
,funus publicis sumtibus est elatum ε vobis autem, sicubi opus erat,
in aerario pecunia maxima erat inter omnes Graecos, ut quamdiu
vos foris militaturos decrevissetis, tamdiu sumptus haberetis. Nunc,
qui rempublicam administrant, ex inopia pervenerunt ad opes, et
longi temporis commeatu sunt instructi: vos publice nec unius
diei habetis alimoniam, sed accidit, ut simul aliquid faciendum sit,
simul unde id suppetat, vos nihil habeatis. Tum enim magistratuum
dominus erat populus, nunc vero est minister. In causa autem sunt
isti, qui talia scribunt, et vos assuefaciunt, ut vosmetipsos asperne-
mini, unum atque alterum hominem admiremini3 sic fit, ut isti ve-
strae gloriae, vestraeque felicitatis hereditatem cernant: vos re nulla
fruamini, sed testes sitis alienorum bonorum, nullius alterius rei
participes, nisi fraudum, quibus circumscribimini. At quantos gemi-
tus, quanta suspiria ederent illi viri, qui pro gloria. et libertate
mortem oppetiverunt, et plurima honestissimorum facinorum moni-
menta reliquerunt, si scirent, nunc urbem ad ministri habitum et
conditionem redactam, an Charidemus custodiendus sit, deliberare?
Charidemus, hei mihi! sed non hoc est grave, non hoc, nos ma-

3 G

