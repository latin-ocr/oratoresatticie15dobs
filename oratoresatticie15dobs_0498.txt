48⁴2 IN APHOBUM l.

duplo eum dicere pauciora constabit, et ea me habere nihilo magis
probabit. Ego enim quemadmodum istum tam habere multa pro-
bavi, sic illorum etiam utrumque non pauciora his habere ostendam.
Quare non boc ei dicendum est, sed vel se, vel contutores mea mihi
restituisse. Sin hoc non ostenderit, debetne ista sponsio apud ⁷
vos habere locum, quum me nihilo plus habere mea probet?

113. Multis autem apud arbitrum dubitationibus cum aestuaret de
hisce omnibus, et in singulis, sicut nunc apud vos, convinceretur,
mentiri confidentissime ausus est, quatuor talenta mihi patrem de-
fossa reliquisse eaque matris arbitratui permisisse. Id vero dixit, ut,
si eadem se etiam nunc dicturum exspectarem, ea calumnia refu-
tanda moram facerem, quum postulet necessitas ut de aliis eum
rebus accusem apud vos, sin tanquam non dicenda praeterirem, nunc
ea ipse commemoraret: ut ego dives esse creditus, minus vos ad
misericordiam commoverem. Atque is qui hoc sibi affirmandum
esse duxerat, nullum testimonium proferebat, sed nudis suis fidem
haberi postulabat. Quod, si quis eum interroget, quem in usum
tantam meam pecuniam expenderit? AEs alienum pro me se dissol-
visse ait, atque ibi me facere pauperem conatur: rursus ubi libitum
est, divitem, si diis placet, ut cui pater tantum pecuniae domi reli-
querit. At vero non posse fieri ut iste vere haec dicat, immo non
fieri potuisse ut quicquam istorum fieret, multis argumentis facile
intelligitur.

14. Nam si pater meus istis diffisus fuisset, perspicuum est eum nec
reliqua eis fuisse commissurum, nec si sic ista reliquisset id illis in-
dicaturum esset enim ingentis insaniae occulta indicare illis quibus
nec manifesta crediturus esset: sin illis fidem habebat, haud utique
maximam divitiarum partem illis in manus tradidisset, haec vero illo-
rum potestati non commisisset. Neque matri meae haec custodienda
dedisset, atque eam ipsam uni e tutoribus matrimonio copulasset:
nec enim consentaneum est, pecuniam per meam matrem velle conser—
vatam, atque unum ex his cui fidem non haberet tum ipsius tum pe-
cuniae dominum constituere. Deinde, si quid horum verum fuisset,
num putatis euin illam a patre datam non accepturum, qui, dote
octoginta minis jam acceptis, tanquam eam ducturus, Philonidae
Melitensis filiam duxit? quod si talenta quatuor intra dome-
sticos parietes fuissent, quae, ut ipse asserit, haec in potestate ha-
beret, an non eum fuisse accursurum creditis, ut illis una cum ipsa
potiretur? Qui enim manifestas quoque opes, quas vestrum etiam
plerique relictas esse conscii suerunt, cum contutoribus adeo flagi-
tiose diripuit iis, quae conscientiam ac testimonium vestrum fuge-
rent, cum arripere liceret abstinuisset? Quis vero credat? Non ita
est, Judices, non ita est. Sed, quicquid pecuniae reliquit pater, id
istis dedit universum: iste vero commentum hoc idcirco finxit, ut

