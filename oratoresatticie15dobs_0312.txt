-296 ADVERSUS LEPTINEM.

Gorgopam in AEgina occiderit, quot in Cypro tropaea erexerit, et
deinde in AEgypto‚ et universa terra prope dixerim peragrata, nus-
quam neque nomini civitatis nostrae, neque sibi ipsi dedecori fuerit:
omnino facile non est pro dignitate dicere, et magnum dedecus
fuerit, me haec commemorante, minora videri ea opinione, quam
apud animos quique vestros de eo concepistis. Quae vero me di-
cendo nequaquam extenuaturum puto, ea vobis in memoriam redigere
conabor. Praelio igitur navali vicit Lacedaemonios, et undequin-
quaginta triremes captivas abduxit; cepit et insularum harum ple-
rasque, et eas nobis amicas reddidit, cum prius infestae essent: ter
mille captiva corpora huc misit, et amplius decem et centum talenta
e praeda redegit: quarum rerum omnium, vestrum quidam natu
maximi testimonium mihi perhibebunt. Praeter haec alias triremes
ultra viginti cepit, singulis vel binis potitus; quas universas in
vestros portus perduxit: unus denique omnium imperatorum, non
urbem, non castellum, non navem, non militem unum amisit, dum
vobis imperaret: nec ullus vestrorum hostium ullum tropaeum de
vobis et illo erexit; vos multa de multis, illo duce. -Ne autem
dicendo praeteream ullum ejus praeclarum facinus, de scripto vobis
recitabuntur et naves quas cepit, et quo loco singulas, et urbium
numerus, et pecuniae multitudo, et tropaeorum, quo quodque loco
sit erectum. Recita.

RES GESTAE CHABRIAE.

Num dignus vobis videtur, Athenienses, is qui tot urbes cepit, tot
hostium triremes navali praelio vicit, reipublicae tantam gloriam et
felicitatem peperit, nunquam ullam maculam adspersit, immunitate
ut spolietur, quam a vobis consecutus, filio reliquit? ego quidem
non opinor. Etenim absurdum esset, una urbe et decem navibus
duntaxat amissis, eum ab istis proditionis accusandum, et convi-
ctum, in perpetuum fuisse periturum: quum vero urbes sedecim,
naves septuaginta ceperit, et ter mille captiVOS, et decem ae centum
talenta redegerit, 'cum tot tropaea erexerit, tum demum de his quae
ob ista facinora accepit illi facessi negotium !

18. Equidem, Athenienses, tum vivus pro vestris commodis om-
nia fecit Chabrias, tum non aliam ob rem mortem oppetiit: quare
non tantum ob res ab eo vivente gestas filio ejus favere debetis,
sed etiam propter obitum. Jam illud quoque, Athenienses, provi-
dendum est, ne gratitudine a Chiis superemur. Nam si xilli, quos
armis hostiliter invasit, nihil ei nunc, quod olim dederant, ademe-
runt, sed plus valere passi sunt vetera beneficia, quam recentes
offensas: vos vem, pro quibus apud illos occubuit, tantum abest
ut propterea majores honores illi decernatis, ut etiam ob vetera be-

