302 ADVERSUS LEPTINEM.

reprehendenda, cum demonstrari poterit illos vobis esse feliciores:
quamdiu autem vos benignitate deorum magis quam illi floretis,
sive communes actiones spectentur, sive concordia, sive cetera om-
nia, quae causa est cur vestris institutis neglectis, illa persequamini?
Nam tametsi illa, si ratio spectetur, meliora viderentur, at fortunae
certe causa, quam hisce usi propitiam habuistis, nostra retinere con-
veniebat. Quod si omissis his omnibus id dicendum est, quod ju-
stum csse arbitror, sic ego dixerim. Non justum est, Athenienses,
Lacedaemoniorum, aut Thebanorum leges praedicare‚ ad nostras
hasce labefactandas: neque consentaneum est, cum eum qui tale
aliquid apud nos machinaretur, per quae illi magni sunt, interemptum
velletis; vocem tamen ejus sustinere, qui ea tolli et aboleri jubet,
in quibus Populi felicitas consistit.

24. In promptu illis est etiam alia ratio, apud nos majorum quo-
que nostrorum temporibus quosdam praeclare se gessisse, quibus
tale nihil delatum sit, sed eos boni consuluisse inscriptionem ali-
quam in statuis Mercurialibus t et fortasse vobis aliquem talem in-
scriptionem ex iis recitabit. Ego vero, Athenienses, multis de
causis haec reipublicae inutiliter, atque etiam injuste, diei censeo.
Nam si quis illos quoque honore indignos fuisse dixerit, dicat, quis
dignus sit: [si neque ante illos, neque post quisquamz] quod si ne-
minem omnino dicet, equidem urbis nostrae vicem doleo neminem
omnibus saeculis beneficio dignum exstitisse. At si praestantes
viros eos fuisse fatebitur, et nihil tamen esse consecutos ostendet,
civitatem utique accusat ingratitudinis. Plurimum vero abest, ut
haec ita sint: sed si quis malitiose ac fraudulenter orationem in res
non convenientes transtulerit, aliter profecto fieri non potest, quin
ea molesta et absurda videatur. Ego ver0, quod aequum et verum
est, id ad vos dicam. Fuerunt superiori aetate multi viri praestantes,
et eos etiam tum resp. nostra honoravit: honores igitur et cetera
omnia fiebant, pro illius aetatis consuetudine, nunc vero nostro more
geruntur eadem. Qua igitur hoc de causa dico? Quia dixerim ego
illos nihil, quod voluissent, a civitate non impetrasse. Quo argu-
mento id colligo? Quia Lysimacho, uni illius temporis qui reipu-
blicae profuerat, centum in Euboea jugera arboribus consiti soli, tot-
idemque nudi dederunt, praetereaque centum argenti minas, et
quaternas drachmas in dics singulos. Ac de his Alcibiadis senatus-
consultum exstat, in quo haec scripta sunt. T unc enim nostra urbs
et pecuniis ct agro abundabat: nuuc vcro abundabit; sic enim lo-
quendum est, et non conviciandum. Enimvero quem non putatis
nunc tertiam illorum partem immunitati proelaturum? Ut autem
haec a me vere dici appareat, cape senatusconsultum istud. Recita.

