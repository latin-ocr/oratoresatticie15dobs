496 IN APH OBUM

mnatus eas restituere voluerit, tamen inique secum esse actum seque
propter hos testes condemnatum queritur: quanquam horum nullus
eum habere hanc testificatus est.

12. Jam de pecunia mutuo data et lectorum fabris et ferro et re-
licto nobis ebore et dote sororis, quam iste per praevaricationem
condonavit ut et ipse tantum de meo haberet quantum vellet, au-
dite et considerate, quarn jure sit damnatus, quamque non necesse
fuerit propterea Milyam torqueri. Nam de his quae praevaricatus
es, lex est, quae verbis apertis jubet te aeque teneri, ac si ipse te-
neres: quid igitur legi rei est cum quaestionibus? Quod autem ad
mutuatitiam pecuniam attinet, cum et socii Xuthi fueritis et pecu-
niam partiti sitis et tabulas sustuleritis et arbitratu vestro gesseritis
omnia et scripta perdideritis, ut Demon contra vos testatus est,
etiam his facere fucum studetis. De lectorum fabris autem si cor-
repta pecunia et magno privatim lucro facto meis ad usuram datis,
quibus tu alios etiam prohibere debebas, eos deinde sustulisti e
medio: quid tibi facturi sunt testes? Neque enim hi testati sunt
fateri te, usuras de meis accepisse et mancipia ad te recepisse, sed
tu in rationibus scripsisti ista; eaque testes confirmarunt. De
ebore porro et ferro, dico ego famulos omnes scire vendidisse istum,
eique et tum et nunc quemcunque vellet ad quaestionem dare volui.
Quod si me eum qui sciret dare noluisse, eos qui nescirent voluisse
dicet tradere, multo magis hos illi accipiendos fuisse apparebit:
nam si ii, quos ut consci0s ego tradebam, eum horum nihil habere
dixissent, omni jam utique crimine liberatus esset. Verum non ita
est: sed clare convictus fuisset se et vendidisse et pretium re-
cepisse, eaque de causa praeteritis iis quos constabat esse servos,
liberum torquere vi studebat, quem nec tradere fas erat, nou rei
comperiendae studiosus, sed id quaerens ut eo non accepto pree·
textus sibi aliquis relinqueretur. De his igitur omnibus, ac pri-
mum de dote, deinde de' iis quae mala fide administravit, post de
caeteris, ut certi sitis, et leges vobis et testimonia recitabuntur.

LEGES. TESTIMONIA.

13. Neque vero ex his solum cognoscetis, nullam ei factam
injuriam, eo quod hominem in quaestionem non dederim, sed
ipsa etiam re considerata. Ponamus sane Milyam in rota tor-
queri; et quid ab eo diei optarit potissimum spectemus. Nonne
hoc, se non esse conscium an ullam habuerit iste pecuniam? Esto
dicat. Proptereane nullam habet? Multum certe abest: eos enim
ego testes adduxi qui rem et sciunt et interfuerunt. Argumentum
autem et probatio est, non si quis istum aliquid habere nesciat-
tales enim esse multi queant—‚ sed si quis sciat. Cum vero tot

