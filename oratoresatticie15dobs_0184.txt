168 DE CORONA.

enim illos tali tempore accerseretis? Ad pacem? at habebant om-
nes. Ad bellum? at ipsi de pace consultabatis. Perspicuum est igi-
tur me pacis illius prioris neque ducem neque auctorem fuisse, neque
caeterorum quicquam, quae in me confinxit, verum esse ostenditur.

, 9. Postquam ergo pacem fecit respublica, hic iterum considerate,
quid uterque nostrum agere instituerit: etenim ex his scietis, quis
fuerit qui Philippo in omnibus suffragaretur, et quis contra qui pro
vobis operam navaret et publicae studuerit utilitati. Ego itaque se-
nator decretum feci ut legati quamprimum in ea loca navigarent, in
quibus esse Philippum audirent, ut jusjurandum ab eo exigerent:
isti vero, nec postquam hoc decreverim, id facere voluerunt. Ea porro
res quam vim habebat, Athenienses? ego vobis ostendam. Philippi
intererat ut inter nostrum et ipsius jusjurandum quarn longissimum
tempus intercederet, vestra quam brevissimum. Quid ita? Quia
vos, non ab eo tantum die quo juravistis, sed a quo pacem vos spe·-
ravistis habituros, omnes belli apparatus remisistis: ille autem ex
omni tempore hoc maxime moliebatur, ratus, id quod verum erat,
quaecunque ante datum jusjurandum civitati nostrae praeripuisset‚ ea
se omnia firma sibi habiturum3 neminem enim istorum causa pa-
cem dirempturum. Quae cum ego praeviderem, Athenienses, et me-
cum reputarem, hoc decretum feci, ut in ea loca, in quibus esset
Philippus, legati navigarent et jusjurandum quam maturrime exi-
gerent: ut Thracibus sociis vestris ea oppida tenentibus, quae iste
modo irrisu insectabatur, Serrium et Myr-tium et Ergiscam, diceren-
tur adeo sacramenta, neque ille opportunis locis occupatis Thracia
potiretur, neve magna inde pecunia, multisque militibus instructus
reliquas deinceps res facilius aggrederetur. Hoc igitur decretum
non commemorat, neque recitat: sed si ego senator cum essem in-
troducendos esse legatos censui, id vero insectatur. At quid me fa-
cere oportebat? An ne illis aditus esset ad concionem decernere qui
idcirco venerant, ut vobiscum loquerentur? An ne locus iis ab ar·
chitecto spectandi gratia daretur vetare? At duobus obolis spe-
ctassent, hoc si decretum non fuisset. Exigua mihi reipublicae com-
moda servanda erant, summa rerum quod isti fecerunt vendenda?
Minime vero. Cape igitur decretum hoc et recita, quod iste cum
probe nosset praeterivit. Recita.

DECRETUM.

Archonte Mnesiphilo, Hecatombaeonis die trigesimO, tribu Pandionia praesidente,
Demosthenes Demosthenis s. Paeaniensis retulit z Quoniam Philippus, missis de
pace legatis, rata percussit soedera curu pupulo Atheniensi, placere senatui populoque
Atheniensi, quo pax suffragiis populi in prima concione probata conficiatur, legatos
ex omnibus Atheniensibus deligi quinque: eosque populi suffragiis approbatos nulla
mora interposita eo proficisci, quoquo loco Philippum esse audierint, et jusjurandum
ab eo primo quoque tempore accipiant vicissimque dent super foederibus quae inter

