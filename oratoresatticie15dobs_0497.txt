IN APHOBUM Ι. 481

mophonti duo talenta, quanquam is meam sororemnondum du—
cturus esset, fruenda dedit, quo alterutrum consequeretur, ut vel
donationibus deliniti meliore fide tutelam gererent, vel, si tantis
affecti beneficiis ad hunc modum nos violassent, a vobis sine ulla
venia punirentur. At iste qui et ipse ad dotem ancillas etiam ac-
cepit et in aedibus habitat, postquam harum ei rerum ratio reddenda
est, suum se negotium agere ait, et adeo sordide avarus est, ut etiam
praeceptores meos mercede fraudare non dubitarit, et quaedam tri-
buta, quae ipse non numeravit, mihi tamen expensa ferat. Cape
et haec testimonia et recita his.

TESTIMONIA.

Quonam igitur pacto manifestius demonstrari queat eum diripuisse
omnia nec a parvis abstinuisse, quam re hoc modo tot testibus ct
argumentis demonstrata? quum et ipse dotem se accepisse confitea-
tur et habere literis tutoribus datis sit testatus? et officinae usum-
fructum ceperit, nullos tamen reditus proferat? et e caeteris alia
vendiderit pretio non recidito, alia ad se recepta dissimularit? et
porro in rationibus, quas ipse retulerit, tantum sit furatus? praeter-
eaque testamentum deleverit, mancipia vendiderit, caeteraque ad
eum modum administrarit, quern ad modum nec inimicissimi ad-
ministrarent? Ego certe haud scio, an haec evidentius a nemine de-
monstrari ullo modo queant.

12. At vero apud arbitrum dicere ausus est, se de his pecuniis
multum aeris alieni dissolvisse pro me Demophonti et Therippidae
contutoribus suis, et illos de meo accepisse multa, quum probare
neutrum queat. -Neque enim me a patre alieno aere obstrictum esse
relictum, in literis ostendit, neque illos, quibus se dissolvisse ait,
testes exhibuit, neque etiam numerum pecuniae tantum, quantum
eum accepisse constat, in tutores conferre potest, sed magna pecunia
minorem. Interrogatus autem per arbitrum curn de his singulis,
turn utrum rem suam familiarem ex usufructu auxisset, an vero ipsa
praedia et sortem absumpsisset? item, utrum ipse ad hunc modum
curatus a tutoribus his verbis sibi satisfieri pateretur, an ¹vero sor-
tem una curn usuris efflagitaturus esset? Ad haec nihil respondit,
sed spondebat se ostensurum patrimonium meum esse decem talen-
tum: quibus si quid abesset, id sese expleturum. Me porro jubente
haec ut arbitro ostenderet, non ostendit, neque se contutoribus tra*
didisse demonstravit—neque enim arbiter eum damnasset—, sed
tale testimonium protulit, de quo dicere aliquid instituet. Proinde
si nunc quoque me patrimonium habere dixerit, interrogate eum,
aquo? et de singulis exhibere testes jubete: sin id me habere di-
xerit hoc modo ut computet ea quae ab utroque tutore debentur, et*

3 Q

