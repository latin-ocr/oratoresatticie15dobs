CONTRA ARISTOGITONEM Ι. 461

qui postularet. Sic natura comparatum cst. Sunt igitur corum quae
Aristogito reipub. debet, tabulic, leges, quibus inscribuntur omnes
qui debent, libelli, tabellajuxta dcam sita. Quod si liaec sublata
sunt, et expunctum est debitum, nos nugas agimus, ac potius men-
timur: sin restant, et restabunt donec solverit, et manent, istc nihil
veri dicit, sed delinquit, et injurius est, qui ¹iura communia exstin-
guere conetur. Neque enim id nunc agitur in hoc judicio et disce-
ptatione, tantumne ne debeat, quanti mulctatus est, sed an debeat.
Alioqui perinique ageretur cum iis, qui ob solam accusationem sunt
inscripti, si ipsi, propterea quod parum atque adeo nihil deliquerunt,
aere alieno erunt obstricti: alius, magnis delictis admissis, si unam
atque alteram pensionem solverit, pristinam dignitatem recuperabit.
Tria sunt autem debita quae inscripta sunt, et propter quae est ac-
cusatus. Ac duo quidem in commentarios relata sunt, unum non
est relatum, quod iste falsae inscriptionis Aristonem Alopecensem
accusat. Nae, inquit, injuste enirn me inscripsit. Poena igitur tibi,
ut par, sumenda est. Sed et luenda primum, ct ea rata habenda
necessario, quae perpessus es. Alioqui cujus rei poenam sumes? Si
tibi enim agere licet omnia quae ceteris, quae facta tibi est injuria?

16. Agite, per deos, illud etiam considerate, si Aristonem falsae
inscriptionis reum peregerit, quid fiet? Expungetur ipse medius
fidius, et ille ejus loco inscribetur. Sic enim leges jubent. Recte.
Utrum igitur ab eo dieiste erit aerarius qui expunctus fuerit, ille di-
gnitatem retinebit, qui hujus loco inscribetur? Ex istius certe po-
stulatis nunc ista eveniunt. Si enim, eo quod inscriptus est, non
debet, ubi expunctus fuerit, debebit profecto. Sed haec non ita sunt,
non ita sunt. Verum ubi deletus fuerit, tum non debebit: nunc igi-
tur debet. Quod si ille fuerit absolutus, a quo recipiet ea respublica,
quae nunc iste facit, cum ea facere ei non liceat? Unde, quos iste
capitis arcessit, quos in vincula conjicit, passim in judicio circum-
iens, illi vitam recipient, hi id consequentur, ne crudeliter tra-
ctati sint? Quem enim nec in aequalis juris et quotidiani societatem
leges admittunt, is in mala extrema conjicit alios; quod fit non
recte, nec civiliter, neque utiliter. Quae ubi video, miror sursum
deorsum verti onmia. Quid enim fore putatis, si terra sursum, astra
deorsum conversa fuerint? Hoc fieri neque potest, neque debet.
Tum vero ita fit, cum iis, quibus non licet legibuS, vestra voluntate
licet: cum improbitati honos habetur, virtus abjicitur : cum jus et
utilitas vincitur ab invidia: tunc sursum deorsum versa esse omnia
est existimandum.

17. Jam reorum quosdam vidi, qui cum ipsis rebus vincerentur,
et se peccasse inficias ire non possent, tamen quia alii ad vitae mo-
derationem et temperantiam, alii ad res majorum gestas et obita
munera, alii ad ejus generis alia confugiebant, per ea flexisse judices

