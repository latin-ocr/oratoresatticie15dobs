82 ORATIO DE CHERSONESO.

vis, inquit, decre'tum scribere, aut periclitari, sed timidus es et mol-
lis. Ego vero audax et importunus atque impudens neque sum ne-
que fieri velim, fortiorem tamen longe lateque illis, qui praecipiti au-
dacia apud vos publica negotia tractant, me esse existimo. Qui enim, -
Athenienses, posthabita utilitate reipublicae, in judicium adducit,
proscribit, dat, accusat, nulla quidem haec fortitudine facit, sed quia
scit, dum quae vobis placeant loquatur et tutas tantum publicae ad-
ministrationis partes attingat, se quasi pignus habere suae incolumi-
tatis, audax et confidens est: qui vero, publici boni causa, crebro
vestris voluntatibus adversatur,et nihil ad gratiam loquitur, sed sem-
per utilitatem spectat, et eam gerendae reipublicae rationem eligit, in
qua fortuna magis quam computatio dominatur, et tamen haud re-
cusat, quo minus utriusque a se rationes repetatis‚hic demum vir for-
tis, atque etiarn bonus idern civis est; non isti, qui brevis gratiae
promerendae causa summa reipublicae praesidia perdiderunt, quos
ego tantum absum ut aemuler aut dignos republica cives esse putem,
ut si quis me roget, Dic mihi, tu vero quid contulisti reipublicae'?
quanquam possem Athenienses, et trierarchias et aedilitia munera et
pecuniae collationes et captivorum redemptiones et alia similia hu-
manitatis officia commemorare, nihil tamen hujusmodi referam, sed
hoc dicam, me ab ista gerendae reipublicae formula prorsus abhorruisse,
et quod cum fortassis et ipse, non minus quam alii, accusare possem
et gratificari et proscribere et caetera quae isti factitant facere, nun-
quam ne ad unum quidem talium aucupiorum vel voluntate mea me
contuli vel spe lucri aut ambitione sum impulsus, sed ea perpetuo
dico, quibus egomet id consequor, ut minus apud vos auctoritate
valeam et gratia, quam alii multi, at vos, si mihi auscultamus, am-
pliores fieretis: sic enim dicere fortasse non invidiosum est. Neque
mihi videtur boni civis esse officium, eas gerendae reipublicae rationes
excogitare, per quas statim ego princeps intervos exsisterem, vos
aliorum ultimi; sed rempublicam una cum bonorum civium actioni-
bus et gubernatione augeri atque amplificari decet, omnibusque sem-
per non facillima, sed optima dicenda sunt: nam illo natura suopte
nutu fertur, ad haec boni civis eloquentia et doctrina vos oportet
provehi.

17. Jam quendam etiam tale aliquid dicentem audivi, me quidem
semper dicere optima, sed quicquid a me proficiscatur verba· tantum
esse, cum operibus sit opus reipublicoe et actione aliqua. Ego ve-
ro quid de his sentiam, exponam vobis et non dissimulabo. Neque
arbitror ullum aliud opus atque officium csse consiliarii, nisi ut ma-
xime prosutura dicat. Et hoc ita esse, me facile puto probaturum.
Illud enim utique scitis, Timotheum quondam illum apud vos ora-
tionem habuisse de adjuvandis et conservandis Euboeensibus, cum
eos Thebani oppressum irent. Cujus haec fere verba fuerunt: Agite,

