388 CONTRA ARISTOCRATEM.

LEX.

Decretum nullum neque senatus neque populi auctoritati precs-tratur.

Depone. Brevi omnino et facili oratione mihi opus esse puto, ut
ostendam, hanc quoque legem isto decreto esse violatam. Nam
qui legibus omnibus, quarum tanta multitudo est, violatis, decreto
inscripsit, et inclusit rem quampiam peculiarem, eum quid aliud
facere statuendum est, quam postulare, ut decretum lege potius
habeatur? Ostendam autem vobis unum atque alterum senatus-
consultum, quibus viri de republica vere bene meriti sunt ornati, ut
⁷ intelligatis, facile esse aequa scribere, si quis ob illud ipsum scribat,
ut alicui honos habeatur, utque is in vestri juris societatem recipia-
tur, et non per speciem talium honorum aliquid improbi conari et
malefacere studeat. Lege senatusconsulta haec. Sed ne prolixi- f
tas auscultationis molesta vobis esset, e singulis senatusconsultis
id est electum, in quo istum accuso. Lege. ·

E SENATUSCONSULTIS.

Videtis, Athenienses, eodem modo scripsisse omnes. Eadem, in-
quit, afficiatur poena, qua, si Atheniensem occidisset; valere illi
receptas leges vestras sinunt, easdemque magnifaciunt, cum hono-
rificum esse existiment, earundem alicui jus impertiri. Aliter Ari-
stocrates, qui has quocunque modo potest, contemnit. Sic certe,
quasi hae nullius pretii sint, peculiare aliquid scribere instituit:
atque illud quoque munus, quo civitate Charidemum donastis,
extenuat. Nam qui sic, quasi vos hoc ei tribuisse non contenti
plura etiam debeatis, illud quoque adjecit, oportere providere vos,
ut illi quicquid libet, impune liceat, nonne id* molitur quod ego dico?

24, Neque vero ignoro, Athenienses, decretum hoc legibus non
palam esse contrarium, haudquaquam ostensurum esse Aristocra-
tem: sed illud, quod est omnium iniquissimum, quod in toto de-
creto, causae dicendae, in tali crimine, potestatem nusquam dedit,
surripere conabitur. De quo ego multa mihi verba esse facienda
non puto: cum ex ejus decreto evidenter possim ostendere, ne
ipsum quidem existimare, ullam hujus criminis reo dari causae di-
cendae potestatem. Scripsit enim, si quis occiderit Chari-
demum, eum abduci liceat3 quem si quis eripuerit,
sive civis sive privatus, foederibus excludatur: non
si ereptumjudicio non stiterit, sed omnino statim. Atqui si causae
dictionem daret, aut saltem non tolleret, tum poenam in assertores
statuisset, cum eum quem eripuissentjudicio non stitisscnt.

25. Arbitror praeterea illud quoque dicturum, et hac parte obnixe
daturum operam, ut fucum vobis saciat, irritum csse decretum,

