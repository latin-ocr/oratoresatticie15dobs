DE CORONA. 183

omnia rite flebant. Et profecto vel hoc nomine laus mihi debetur,
quod istas reip. gerendae rationes unice secutus sum, ex quibus
simul gloria et honores copiaeque ad civitatem redundarent: invi-
dum vero aut acerbum aut malitiosum in iis quae publice gessi nihil
est, nibil abjectum neque republica indignum. Atque eandem
plane indolem servasse me constabit et in urbanis administrationibus
et in Graecorum negotiis: nam neque in civitate locupletum gratias
pluris quam multitudinis jurafeci, neque in Graecanicis rebus Philippi
munera atque hospitium universae Graeciae commoditatibus antetuli.

32. J am igitur mihi reliquum esse arbitror ut de praeconio dicam
et de rationibus referendis z namque me et optime fecisse et semper
erga vos benevolum esse et benefacere paratum, satis ex supradictis
a me ostensum esse puto. Quamquam quidem maximam partem
rerum a me publice institutarum et actarum praetermitto, quod arbi-
trer primum, mihi de crimine ipso decreti contra leges facti esse dis-
serendum, deinde, etiamsi nihil de reliquis actionibus meis publicis
dicam, earum tamen adfuturam mihi testem vestram singulorum
conscientiam.

33. Eorum igitur sermonum, quos iste sursum ac deorsum per-
mistos habuit de legibus exceptoriis, neque mehercule vos puto
magnam partem intellexisse, neque ipse animo comprehendere po-
tui: ego vero simpliciter ac recta via de jure disputabo. Tantum
enim abest ut dicam me referendis rationibus non esse obnoxium,
quod iste nuper multoties objiciebat falso et asseverabat, ut per om-
nem vitam eorum me rationi reddendae obnoxium esse fatear quae
apud vos publice vel tractavi vel administravi. Sed quae de propriis
bonis pollicitus et largitus sum populo, eorum rationem nullo tem-
pore a me referendam esse dico—audis AEschine ?—neque ab alio
quoquam, ne si ex novem quidem sit Archontibus. Nam quae tan-
dem lex est tanta injustitia atque inhumanitate plena, ut eum qui
de suo sit largitus fecitque facinus benignum ac liberale gratiae
quidem fructu privet, ad calumniatores autem abripiat, hosque ra-
tionibus eorum quae dedit reposcendis praeficiat? Nulla profecto
cst. Aut si quam iste esse dicat, ostendat, atque ego conquiescam
et tacebo. Sed nulla est, Athenienses, at iste calumniator, quod
cum ego theatrali pecuniae praefectus essem nummos sum largitus,
laudavit eum inquit senatus rationibus referendis
o b n o x i u m. Non ob ullam rem cujus rationem referre debui, sed
ob ea quae largitus sum, sycophanta.

34. Sed et muris reficiendis curator eras inquit.
Atque ob hoc ipsum merito laudabar, quod ea quae insumpta sunt
donavi neque expensa tuli. Nam expensi latio rationum calculos
et inquisitores desiderat, donatio vero gratiam laudemque prome-
retur: quam ob causam haec de me scripsit Ctesiphon. Atque haec

