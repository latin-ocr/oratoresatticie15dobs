218 DE CORONA.

ejus institutum reprehendat, sed fortunam vituperet quae talem
esse rerum eventum voluit: non medius fidius a reipublicae com-
modis desciscere, seseque adversariis mercede locato, hostium po-
tius quam patriae temporibus inservire; non eum qui res civitate
dignas et dicere et decernere ausus fuerit, et in iisdem strenue per-
stiterit, obtrectare, neque si privatim ab aliquo laesus sit, hoc re-
cordari et memoria custodire; non denique otium agere infidum et
insidiosum, quod tu facis saepenumero.

97. Est enim, est aliquod otium justum ac utile reipublicae, quod
vos plerique cives simpliciter amplectimini. Sed non hoc iste otium
agit, quin multum abest, verum subtrahens se quando ei visum est a
republica-saepe autem visum est—observat quo tempore vos satietas
ceperit oratoris assidue dicentis, aut adversi aliquid a fortuna mana-
rit, aut aliunde quippiam tristius evenerit-multa autem hujusmodi
fert vita—: deinde hoc ipso tempore orator ex otio repente tanquam
turbo cooritur, et, exercitata voce et verbis ac nominibus congestis,
clare ista unoque spiritu concinit, quae neque utilitatem aliquam fe—
runt neque bonae cujusquam rei fructum, sed contra calamitatem cui—
libet civi reique publicae dedecus important. Atqui istius commenta-
tionis et studii,AEschine, si quidem ab animo integro quique utilitatem
patriae sibi propositam habeat nasceretur, fructus generosos et prae-
claros omnibusque utiles esse oportebat, societates urbium, subsidia
pecuniarum, mercatuum structuras, legum utilium lationes, cum
apertis reip. inimicis susceptas contentiones. Haec enim superiori
aetate dispici solebant, deditque praeteritum tempus civi bono atque
honesto multas voluntatis suae declarandae occasiones, quibus nus-
quam tu reperieris interfuisse, non primus, non secundus, non ter—
tius, non quartus, non quintus, non sextus, non quotuscunque, non
inquam cum inde patria aucta esset. Quae enim societas te auctore
civitati comparata est? quod auxilium, quae benevolentia gloriave
parta? quae tua legatio? quae procuratio, per quam reip. dignitas
propagata sit? quae res domestica, quae Graecanica et externa, cui
tu praefueris, tua opera correcta est? quae triremes? quae tela?
quae navalia? quae murorum instructio? qui equitatus? qua de-
nique in re te utilem praebuisti? quod vel divitibus vel egenis
civile et amicum pecuniae subsidium abs te provenit? Nullum.
Sed heus, inquiet aliquis, si nihil horum, at certe benevolentia et
studium. Ubi? quando ? qui, o omnium hominum iniquissime,
cum caeteri quicunque unquam de suggesto verba fecerunt, ad sa-
lutem publicam contribuerent‚ et postremo Aristonicus pecuniam
dignitatis recuperandae gratia coactam qfflmclerct. ne tum quidem
prodiisti neque quicquam erogasti, non quod egeres—qui enim?
cui hereditas testamento Philonis affinis amplius quinque talentorum
venit, qui duo talenta a classium principibus donum collatitium

