ORATIO DE PACE. 49

iis'rebus quarum causa ad dicendum progressus sum verba faciam.
Cum nos legati exacto de pace jurejurando rediissemus, et quidam
pollicerentur fore ut Thespiae et Plataeae instaurarentur, Philippum
autem Phocenses, si in suam potestatem redigat, conservaturum,
ac Thebanorum civitatem dissociaturum, Oropum vestrum futurum,
et Euboeam pro Amphipoli vos recepturos, cum denique plures
ejusmodi spes et fallacias jactarent, quibus vos inducti neque utili-
tatis neque aequitatis neque dignitatis vestrae habita ratione Pho-
censes deseruistis, hoec inquam cum fierent, apparebit me in horum Ι
nullo vel struxisse fraudem vel aliquid tacuisse, sed praedixisse vobis,
idque haud dubie meministis, me talia neque scire neque exspe-
ctare, sed nugari eum censere quicumque talia profiteretur. Haec
igitur omnia, quae me rectius quam alios praevidisse constat, neque,
Athenienses, singulari meae solertia: adscribam neque arroganter
praedicabo, aut ob aliud quicquam me intelligere et praesagire
profitebor, quam propter haec quae vobis exponam duo, primum,
Athenienses, ob fortunam, quam ego omni hominum sagacitate et
sapientia potiorem video, deinde, quod gratis negotia judico et
considero, neque ullum emolumentum iis quae ego publice aut
gero aut dico ostendere quisquam potest appensum. Recta igitur,
si quod inest rebus bouum publicum, in oculos meos incurrit. Quod
si vero in utramvis partem veluti in trutinam argentum superinje-
ceris, abit statim deorsum et deliberantem simul animum ad sese
rapit, neque jam amplius aut recte aut sincere ulla de re delibe-
rare potest ille qui istuc fecerit.

4. Unum igitur in primis tenendum esse dico, ut sive quis so-
cios sive tributa sive aliud quippiam reipublicae velit adsciscere,
id salva ea quam agimus pace conficiat, non quod admirabilis illa
sit aut e vestra dignitate; sed qualis qualis est, opportunius utique
rebus vestris suisset non confecisse quam confectam nunc a vobis
dissolvi t multa enim projecimus, quae cum essent integra, bellum
illo tempore tutius a nobis atque facilius quam nunc conflari posset.
Deinde prospiciendum, Athenienses, ne his, qui nunc conventum
agunt ac se Amphictyonas dicunt, necessitatem simul causamque
injiciamus belli communis contra nos suscipiendi. Ego enim, si inter
nos et Philippum oriretur denuo bellum ob Amphipolim aut aliam
aliquam privatam controversiam, quae neque Thessalos neque Ar-
givos neque Thebanos respiceret, non puto vobis horum quemquam
bellum illaturum ac minime omnium—ne vero quispiam obturbet
priusquam audierit Thebanos-non quod nobis cupiant, non quod
nolint a Philippo gratiam aucupari, sed optime norunt, utcunque
eos hebetioris esse ingenii quispiam dicat, si bello nobiscum impli-
centur, mala quidem omnia ad sese perventura, utilitates autem

alium otiose desidentem intercepturum: nunquam igitur eo sese
H

