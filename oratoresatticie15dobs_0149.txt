ORATIO PRO MEGALOPOLITIS. 135

illis, modo aequum facere velint, adjuvantibus ; et caeteris omnibus
annitentibus, quibus iniquum videtur a Thebanis aliena detineri.
Etsi autem hoc nobis certo constaret, nisi Lacedaemonios Pelopon-
nesum subvertere sineremus, nos Oropum capere non posse, optabi-
lius, si dicere liceat, censeo missum facere Oropum quam Messenam
et Peloponnesum Lacedaemoniorum objicere violentiae. Nec enim
hanc duntaxat rationem nobis cum eis esse existimo. Sed ut omit-
tam id, quod in mentem mihi venerat3 illud fore opinor, ut multis de
rebus periclitemur.

7. Ea porro quae Megalopolitas Thebanorum causa contra nos
egisse dicunt, absurdum est, nunc accusationis proferre loco ε quum
autem amici fieri volunt, ut contra nobis benefaciant, obtrectare ac
omnibus modis dare operam ne amici fiant; nec animadvertere,
quo fideliores eos fuisse Thebanis ostenderint, eo se majore sup·
plicio dignos esse, qui nostram urbem talibus sociis, curn prius ad
nos quam ad Thebanos venissent, spoliarint. Sed ista nimirum ve-
cordium hominum sunt, qui aliis hos efficere socios volunt. Illud
autem, quantum suscepta cogitatione diligenti, conjectura possis
assequi,— et plerosque vistrum mihi esse assensuros arbit1·or—-, si
Megalopolim Lacedaemonii ceperint, periclitari Messenam: quod si
et hanc expugnarint, dico vos Thebanorum socios futuros. Longe
igitur honestius et praestabilius est, ut Thebanorum socios ipsi susci-
piamus, et Lacedaemoniorum avaritiam reprimamus, quam ut nunc
verentes ne socios Thebanorum conservemus hisce desertis, postea
ipsis Thebanis opitulemur, atque insuper de nobis ipsis in metu et
periculis simus: neque enim nostrae urbi tutum esse puto, ut Lace-
daemonii Megalopolim capiant et rursus magni fiant: quum videam,
eos etiarn nunc suscepisse bellum, non suae defensionis causa, sed
ob veterem potentiam recuperandam; quae vero, dum illam obti-
nerent, appetierint‚ ea vos cum magis fortasse quam ego sciatis,
jure metuetis.

8. Admodum autem ex oratoribus audire velim, tum qui Lace-
daemonios tum qui Thebanos se odisse dictitant, utrum alterutri
illos, quos sane oderunt, propter vos et utilitatem vestram oderint?
an vero in gratiam Lacedaemoniorum Thebanos, et Thebanorum
causa Lacedaemonios alterutri? Quod si propter illos, dixerint,
neutris utpote furiosis obtemperandum est: sin vestra causa dicturi
sunt, cur ultra quam sat est tempusque patitur alteros extollunt?
Possunt enim, possunt Thebani deprimi, etiamsi Lacedaemoniorum
opes non augeantur3 et omnino facilius: quo autem pacto, id ego
vobis declarare conabor. Universi hoc scimus, omnes, etiamsi ju-
stitiam non curent, erubescere tamen ad tempus, ea quae justa sunt
non agere: et hominibus injuriis palam adversari; praesertim si qui

