CONTRA ARISTOCRATEM. 383

causae dictione adempta, proscripserit? Quid porro aliud est con·
sundere,quam si quis ordine sic omnibus iis, quae legibus conti-

nentur, contraria scripserit?
14. Non solum igitur has leges, Athenienses, violavit, sed alias

quoque plurimas, quas vitandi fastidii causa non adscripsimus:
sed in summa sie dico, quaecunque leges ad rerum capitalium judicia
pertinent, quae vel citari, vel testem esse, vel reos jusjurandum
dare, vel quidvis aliud praestarejubent‚ eas omnes violavit, contra
eas omnes hoc decretum fecit. Nam ubi non citatio, nonjudiciurn,
non testimonia consciorum, non calumniae jusjurandum, sed a cri-
mine statim poena perscripta est, eaque interdicta legibus, quid-
nam aliud quispiam dicat? Atqui haec omnia in quinque praeto·
riis fiunt, mandata legibus. At enim, dixerit aliquis, ista vero
nullius pretii sunt, neque recte excogitata t nunquid vero quae
iste scripsit justa et praeclara sunt? Imo contra potius. An de-
creto isto apud vos unquam quicquam sit factum injustius haud
scio: his vero judiciis inter omnia quae in terris sunt, nullum neque
gravius, neqnejustius reperietur. Breviter autem ea dicam, quo-
rum commemoratio nostrae civitati laudis aliquid et honoris pariat,
et quibus auditis vos oblectemini: inde ducto exordio⁴ unde vos
rectissime rem intelligetis, regressus ad id quod Charidemo datum
est praemium.

15. Nos, Athenienses, Charidemum civem fecimus, atque per id
beneficium, eum in societatem recepimus, sacrorum, profanorum,
institutorum, rerum denique omnium quibus ipsi fruimur. Sunt
autem apud nos ejus generis complura, quae nusquam alibi: unum
vero maxime proprium, et inter cetera nobilissimum, Areopagi ju-
dicium, de quo vobis tot praeclarae narrationes, tum fabulosae, tum
nostris testimoniis confirmatae suppetunt, quot de nullo alio con-
cilio: e quibus unam atque alteram, veluti ad specimen exhiben-
dum, audire fuerit operae pretium. Primum igitur de antiquis, ut
ea nobis tradita sunt, in hoc solo judicio dii jus de caede dare et ac-
cipere voluerunt, et disceptatores esse inter sese, ut ferunt, dissen-
tientes: nam Neptunus a Marte poenas exegit interfecti Halirrhothii
filii, et Furiis ac Orestijus dixerunt duodecim dii. Ac vetera qui-
dem haec sunt: deinceps autem, solum hoc judicium non tyrannus,
non paucorum dominatus, non populi auctoritas, capitalibus causis
dijudicandis spoliare instituit, sed omnes se de his controversiis
minus gravejus‚ quam ab his inventum esset, excogitaturos credi-
derunt. Quae cum ita sint, hoc etiarn accedit, quod hic nemo un-
quam vel reus damnatus, vel actor superatus, ostendere potuit, sen-
tentiam perperam fuisse latam. Hoc igitur praesidium civitatis, et
legitimas ejus ultiones neglexit istius decreti scriptor, et Charidemo
viventi licentiam dedit faciendi quicquid ejus libido tulerit: sin quid

