DEMOSTHENIS
PHILIPPICA Ι.

1. Sr de nova aliqua re dicere propositum esset, Athenienses,
continens me, dum plurimi eorum quibus mos est sententiam suam
aperuissent, si quid mihi ab illis dictum placuisset, quievissem, sin
minus, tum et ipse quae senti0 conatus essem fari: quoniam vero ita
accidit, ut quibus illi de rebus jam ante saepenumero dixerunt, hae
nunc in deliberationem vocentur, arbitror me, quamvis primus ad di-
cendum surrexerim, jure tamen veniam nacturum esse. Si enim su-
periori tempore opportune isti consuluissent, nihil vos nunc necesse
esset deliberare.

2. Primum igitur, Athenienses, non est de praesentibus rebuS‚ ne
si vehementer afflictae esse videantur, desperandum vobis. Nam
quod in eis ex praeterito tempore est pessimum, id ipsum est ad ea.
quae restant optimum. Quid igitur hoc est? Vestra nimirum,
Athenienses, factum esse socordia et officii neglectu, ut res nostrae
sint adversae; nam si, vobis omnia quae decuit agentibus, res ita se
haberent, ne spes quidem reliqua esset, fore eas aliquando meliores.
Deinde cogitandum, id quod partim ex aliis auditis, partim ipsi ex
memoria vestra scitis, quanta aliquando potentia praeditis Lacedae-
moniis, idque non ita olim, quam praeclare, atque ut vos decebat,
nihil hujus reipublicae dignitati alienum admisistis, verum pro com-
muni Graecorum jure bellum contra illos sustinuistis. Quorsum igi-
tur haec dico? Ut perspicere possitis, Athenienses, atque animadver-
tere, neque praecaventibus vobis quicquam esse formidabile, neque
si negligentes sitis, tale quid quale vos vultis, eventurum esse, ex-
emplis utentes, potentia quae tum fuit Lacedaemoniorum, quam re-
bus vestris animos applicando superastiS, et hujus quae nunc est
insolentia, propter quam aestuamus, eo quod nihil eorum quae opor-
tuit curavimus. ’

3. Quod si quis vestrum, Athenienses, difficilem esse oppugnata
Philippum arbitretur, considerans cum multitudinem copiarum quae
nunc illi competunt, tum omnia praesidia urbi nostrae periisse, recte
sane existimat3 idem tamen hoe cogitet, fuisse aliquando in nostra
potestate Pydnam, Potidaeam, Methonam, et omnem illam undique
adjacentem regionem ; plurimas etiam, quae cum illo nunc sunt, gen-
tes suis legibus ac liberas vixisse, vobisque maluisse, quam illi, ami-
citia conjungi. Si igitur Philippus in hac tum opinione fuisset, sibi
difficile esse bellum gerere cum Atheniensibus, qui tot arces ad
ditionem suam oppugnandam haberent, sociis destituto, nihil eorum
quae nunc fecit, egisset; neque tantam potentiam esset consecutus.

c

