462 CONTRA ARISTOGITONEM Ι.

ad misericordiam et humanitatem: isti autem ad locorum illorum
nullum accessum esse video, sed omnia praecipitia, salebrosa, ba-
rathra. Quid enim omnino dicet? Eorum aliquid quae pater suus
fecit scilicet? Sed vos illum in hocjudicio capite condemnastis, ut
improbum nimirum, et dignum qui occideretur. At hercule, si, quod
ad patrem attinet, in salebris haeret, ad suam vitam confugiet, ut
temperantem et moderatam? Quam? Eam quam non vixit? In ea
enim quam vos vidistis omnes, non est talis. At, heus tu, ad obita
munera se recipiet? Quando illa, aut ubi? Paterna? At nulla sunt.
Sua? Delationes, abductiones, accusationes, non munera reperietis.
At hercule, ut haec nulla sint, cognati multi, iique boni viri, pro eo
deprecabuntur? Sed neque sunt, neque fuerunt unquam. Qui enim
ei cognati sint, quine ingenuus quidem est? Uno excepto fratre
isto, qui ei nunc adest, et praeclaram illam litem ei intendit. De
quo dicere cetera quorsum attinet? Frater ejus est germanus, et
uterinus, et praeter mala reliqua, etiam gemellus. Is-—cetera quidem =
taceo : sed propter quae vos nefariam Theoridem, Lemniam illam,
illam veneficam, tum ipsam, tum universum ejus genus occidistis,
iis venenis et incantamentis ab ejus ancilla acceptis, quae tum eam
detulit, ex qua fascinator iste liberos suscepit, imposturam et fucum
facit, et comitiali morbo laborantes se curaturum profitetur, cum
ipse omni laboret improbitate.—Is igitur pro eo veneficus inter-
cedet? Homo pestilens? Quem qui viderit, abominetur potius,
quarn alloquatur? Qui ipse eum capitis arcessit, cum talem litem
intenderet?

18. Quid igitur restat, Athenienses? Ea nimirum praesidia, quae
reis parata sunt a reliquorum nostrum natura, quaeque nemo eorum
qui periclitantur secum affert, sed unusquisque vestrum domo secum
effert, misericordiam, veniam, humanitatem. Sed haec neque jus,
neque fas isti nefario impertiri. Cur? Quia quam sibi quemque
legem suopte ingenio sanxisse contra alios constat, eandam eum et
ab aliis ferre est aequum. Quam igitur legem vobis, aut quam vo-
luntatem habere videtur Aristogito in omnes? Utrum ut cos florere
videat, et beate glorioseque vivere? Unde autem victitabit? Nam
aliorum eum mala nutriunt. Proinde volet judiciis, certaminibus,
atrocibus criminibus om nes conflictari. Hi ejus fundi suut, hi reditus,
Quis vero homo perditissimus, Athenienses, ter exsecrabilis, com-
munis hostis, omnium inimicus, cui nec terra fruges ferat, nec de-
functo sepulturam praebeat, jure appellabitur? Nonne talis? Equi-
dem opinor. Quam autem veniam, aut quam miscricordiam, ii quos
calumniis exagitavit, ab eo impetrarunt? Quos iste omnes capitis
damnavit in his judiciis, idque priusquam prima suffragia ferrentur.
Et in quos fascinator iste adeo crudelis ct acerbus fuit, eos vos,
Athenienses, qui tum sortito judices cratis, ut aequum suit, conser-

