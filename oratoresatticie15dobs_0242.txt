‘226 DE MALE GESTA LEGATIONE.

Ego vero pacem istam, dum unus Atheniensis superfuerit, nunquam
civitati suaserim ; pacem tamen faciendam esse dico. Talia loqueba-
tur breviter et moderate. Qui vero pridie hteo dixerat, audientibus
vobis omnibus, idem in posteriore, cum pax confirmanda esset, me
sociorum decretum defendente, et id agente, ut pax justa et aequa
fieret, vobisque ita sentientibus, ac ne vocem quidem spurcissimi
Philocratis audire volentibus, surgit ad concionandum, illique pa-
trocinatur, verbis, 0 dii immortales, multis mortibus vindicandis:
neque majorum recordari vos oportere, neque eos qui triumphos et
navalia praelia narrarent, tolerare, seque lege lata decreturum, ne cui
Graecorum opem ferretis, qui non prior vobis opem tulisset. Atque
haec detestabilis iste et impudens dicere audebat, adstantibus legatis
et audientibus quos e Graecia tum convocaveratis de istius consilio,
cum se nondum vendidisset.

7. Quemadmodum igitur, Athenienses, iterum a. vobis delectus
ad jusjurandum exigendum et tempora consumpserit, et omnia rei-
publicae negotia corruperit, et quae mihi ea prohibere cupienti,
contentiones cum eo fuerint, statim audietis. Postquam autem ab ea
legatione, propter exigendum jusjurandum suscepta, reversi sumus,
ad quam hae rationum relationes pertinent, curn neque parvum ne-
que magnum quicquam eorum reperissemus, quae, cum pacem face-
retis, dicta et exspectata fuerant, sed in omnibus decepti essemuS,
cumque isti rursus alia vendidissent, et contra ipsum decretum le-
gationem obiissent, accessimus ad senatum; et horum quae dicam,
multi sunt conscii, curia enirn referta erat plebeiis hominibus. Ego
vero progressus in medium, omnem veritatem senatui renunciavi, et
istos accusavi, et a prima ille spe rerum earum, quas Ctesipho et
Aristodemus vobis renunciarant, omnia enumeravi, et postea, cum
pacem fecissetis, quae iste pro concione dixisset, et quo perduxissent
rempublicam, et ea quae restabant—quae Phocenses erant et Pylae
-suasi ne amitterem, neve in eandem fraudem incideretis, neve
alia ex alia spe suspensi, et pollicitationibus deliniti, res in extre-
mum discrimen adduci pateremini. Atque haec senatui persuasi.

8. Cum vero concio convenisset, et ad vos verba facienda essent,
progressus AEschines primus omnium nostrum—obtestor autem vos
per J ovem et deos, date operam,·ut- una mecum memoriae infigatis,
si vera dixero, ea enim demum sunt, quae omnia negotia vestra
prorsus corruperunt et perdiderunt-progressus igitur longissime
abfuit, ut renunciaret aliquid in legatione actum, aut, ut de iis quae
in senatu dicta essent, si forte utrum ego vera dicerem dubitabat,
ullam in coetu populi mentionem faceret, sed eam habuit orationem,
et tot tantisque bonis refertam, ut universos vos in suam sententiam
pertraxerit. Aiebat enim, se persuasisse Philippo omnia, quoe essent
utilia reipublicae, tam in Amphictyonica causa, quam ceteris univer-

