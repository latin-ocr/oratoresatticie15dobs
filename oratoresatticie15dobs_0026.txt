14 PHILIPPICA PRIMA.

vobis designatus pro temporis ratione constituet: quae autern a
vobis praestari debeant, haec sunt quae ego scripsi. Quod si
has, Athenienses, pecunias comparabitis, primum iis quas dico,
deinde caeteris expeditis, milite, triremibus, equite, si integras
denique copias lege obstringetis, ut bello continenter incumbant,
pecuniarum ipsi vos quaestores ac praebitores constituti, rerum au-
tem gestarum ab imperatore rationem repetentes, desinetis aliquan-
do iisdem (le rebus perpetuo deliberare nihilque p1·oficere; accedit
illud etiam, Athenienses, maximum ex emolumentis suis homini
auferetis. Quid istud 2 Vestrorum sociorum opibus vos oppugnat,
captis direptisque navigantibus Quid ultra? Vos illud eritis con-
secuti, ut vobis noceri non possit; non ea fient, quae superiori tem·
pore, cum in Lemnum et Imbrum facta impressione vestros cives
captivos abduxit, et ad Geraestum captis vestris navibus immensam
pecuniae vim coegit, postremo in Marathonem exscendit et sacra
triremi e nostra ditione abrepta abiit ; vos autem neque haec pro-
hibere potuistis, nec temporibus quae constitueritis opitulari.

13. Verum cur tandem putatis, Athenienses,Panathenaeorum ferias
et Bacchanalium semper convenienti tempore fieri, sive peritis harum
utrarumque curatio sorte obvenerit, sive imperitis; in quas tantos
sumptus facitis, quantos nec in unam classis emissionem, et tantam
turbam adhibetis et [tantum] apparatum, quantum haud scio an ulla
res omnino in se habeat: classes autem omnes vestras occasionibus
demum amissis venire, illa Meffionem, illa Pagasas, illa Potidaeam
missa ‚⁹ Quod illa omnia lege sancita et ordinata sunt, et quisque
vestrum multo ante novit, quis aedilis aut gymnasiarchus suae tribus,
quando et a quo et quid accipiendum quidque faciendum sit, nihil non
exquisitum,nihil non definitum, nihil denique neglectum est; in rebus
autem bellicis et belli apparatione, inordinata, incomposita, indefinita,
omnia. Quapropter simulatque audivimus aliquid,et triremium prae-
fectos constituimus, et inter eos permutationes opum instituimus, et
de parandae pecuniae ratione deliberamus ε postea decernitur, ut in-
quilini conscendant, et libertini qui suam ipsi rem familiarem ad-
ministrant; deinde rursus, ut eorum loco cives navigent. Interea
dum haec cunctantes geritis, perierunt jam ea, ad quae conservanda
navigamusz nam rei gerendae tempus in apparando consumimus,
rerum autem occasiones non exspectant nostram tarditatem et.
socordiam; quas vero interjecto tempore copias nos habere puta-
mus, eae, cum ad ipsam rem ventum est, nihil posse gerere depre-
henduntur. Ille autem eo venit insolentiae, ut scribat Euboeensibus
hujusmodi jam literas.

