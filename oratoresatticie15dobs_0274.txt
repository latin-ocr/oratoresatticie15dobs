258 DE MALE GESTA LEGATIONE.

TESTIMONIUM.

64. Ego igitur integritatis meae conscientia fretus, et rationem
reddendam, et quae legibus jubentur, praestanda omnia ducebam:
iste contra. Quare qui fieri potest, ut in eodem negotio ego et iste
fecerimus eadem? aut qui convenit isti nunc apud vos ea dicere,
quorum me antea nunquam insimulavit? Nequaquam certe. Sed
tamen dicet, nec mehercule injuria. Scitis enim utique hoc, ex quo
nati sunt homines, et judicia exercentur, neminem unquam, qui
crimen fateretur, esse condemnatum; sed frontem perfricant, ne·
gant, mentiuntur, causas comminiscuntur, omnia faciunt ne poenas
luant. Quarum rerum nulla vos oportet hodie decipi, sed ex 've-
strapte conscientia de causa judicare, non meis aut istius credere
sermonibus aut testibus, quos iste paratos habebit ad quidvis testi-
ficandum, Philippo praebitore utens: videbitis autem, quam pro eo
sint expedite dicturi testimonium. Neque illud etiam vos moveat, si
vox illius clara et magna est, mea vero tenuior. Neque enim de ora-
toribus, aut orationibus, si sapitis‚judicium hodie facietis ε sed igno-
miniam propter res flagitiose et scelerate perditas, susceptam in
auctores retorquebitis, negotiis, quae omnes nostis, examinatis. Quae
igitur illa sunt? Quae vos scitis, neque opus est, ea vos e nobis
audire. Nam si ea, quae vobis pollicitus est, omnia pacem secuta
sunt, tantaque ignavia et timiditate vos esse refertos fatemini, ut,
(cum in agro nostro nulli hostes versarentur, cum neque mari op-
pugnaremur, neque ulla alia calamitas reipublicae accidisset, sed et
annona parvi erneretur, et nihilo pejus quam nunc vobiscum agere-
tur, etsi praescissetis, atque ex istis prius audissetis, et socios peri-
turos, et Thebanos potentes fore, et Thraciam Philippum occupa-
turum, et in Euboea castella exstructum iri ad vos oppugnandos, et
omnia quae facta sunt futura esse) tamen cupide facturi pacem fue-
ritis, absolvite AEschinem, nec cum tot flagitiis perjurium conjungite.
Neque enim vobis injuriam facit, sed ego insanio, et sum attonitus,
qui eum nunc accusem. Sin omnia horum contraria, et multa et
benigna locuti, Philippum bene velle reipublicae, Phocenses conser-
vaturum, Thebanorum insolentiam repressurum‚ quin ultra haec ma-
jora in vos quam quae cum Amphipoli conferenda sint, collaturum,
si pacem impetrasset, Euboeam, Oropum redditurum: si haec, in-
quam, locuti et polliciti, omnia fefellerunt, si fucum vobis fecerunt,
si vobis tantum non Atticam eripuerunt, condemnate, neque ad alias
factas vobis contumelias,—neque enim ego scio quo illa nomine
alio appellanda sint—‚ propter istorum corruptelaS, vos diras et
perjurium domum reportate.

65. Jam illud etiam considerandum, Athenienses, quanm ego de

