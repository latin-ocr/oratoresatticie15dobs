294 ADVERSUS LEPTINEM.

rebus impulsi nos affecerunt injuria? Sane omnibus perspicuum est,
exspectatione magnorum a Philippo munerum id esse factum.
Utrum igitur, Leptine, te magis decuit, hostibus si potes, suadere,
ne honorem habeant proditoribus, qui eo ipso quo nos laeserunt, be-
nefici in hostes nostros exstiterunt, an legem hanc nobis ferre, quae
aliqua data benemeritis de nobis praemia eripiat? ego quidem illud
potius esse censeo. Verum ne longius ab instituto digrediar, cape
senatusconsulta, quae Thasiis et Byzantinis scripta sunt. Recita.

SENATUSCONSULTA.

Senatusconsulta quidem, judices, audivistis. Fortassis autem ex
istis nonnulli obierunt; at res gestae adhuc exstant postquam semel
gestae sunt. Columnas igitur eas in perpetuum ratas esse sinitote,
ut ne, dum ulli superstites suerint, injuria per vos afficiantur: et ut
postquam obierint, moris civitatis nostrae monimentum sint, et tan-
quam exempla proposita bene de nobis mereri cupientibus, quae
moneant, nostram urbem gratiam de se benemeritis retulisse. At-
que illud etiarn, Athenienses, vos ne lateat, turpissimum esse, cum
o'mnes homines tum videant tum audiant calamitates, in quas isti
viri inciderunt, omni tempore ratas illis mansisse, praemia, quae pro
illis acceperunt, a vobis irrita esse facta. Multo enim convenientius
erat, manentibus donationibus, infortunia minuere, quam eripere
praemia, calamitates relinquere. Nam quis est, Deum immortalem!
qui vobis benefacere velit, si conatus non successerint, mox hostibus
poenas daturus: sin successerint, dubiam a vobis gratiam initurus?

16. Molestissimum vero, judices, mihi fuerit, si hoc nomine
duntaxat legem jure accusarem, quod multis externis bene de
repub. meritis immunitatem eripiat: civium vero neminem proferre
possem, cui merito is honos contigisset. Nam cum aliarum opum
maximam apud vos esse copiam optarim, tum praestantissimos viros,
ac plurimos de republica benemeritos cives esse. Primum igitur
Cononem intuemini, utrum aequum sit, vel illum virum, vel res ab
eo gestas, reprehendi, ac donationes illi factas abrogari. Is enim,
ut e vestrum quibusdam, qui aequales illi fuerunt, audire licet, post
Populi e Piraeeo reditum, urbe nostra infirma, et nullam omnino
navem possidente, curn regi, Persarum exercitum duceret, a vobis
nulla re prorsus adjutus, navali proelio Lacedaemonios superavit, et
qui prius aliis imperare consuerant, eos vobis parere docuit, et La-
conum magistratus ex insulis expulit ; deiude huc profectus, moenia
restituit; et primus effecit, ut nostra urbs rursus de principatu cum
Lacedaemoniis disputaret. In sola enim illius ex omnibus columna
scriptum est, his verbis: postquam Con 0 socios Athenien-
sium libe r av it - - - Est autem ca inscriptio, judices, illi quidem

