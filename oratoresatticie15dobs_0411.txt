CONTRA ARISTOCRATEM. 395

vel ab illo, vcl a vobis sit fides adhibenda. Considerate, qua-²50,
quanta aequitatc singula examinem, quantasque causas habeam
timoris mci. Ἴ

33. Ego reperio Cotyn Iphicratis fuisse socerum, eodem modo
quo cst Cersobleptes Charidemi, atque etiam majores longe res ct
illustriore gratia excipiendas pro Cotye gessisse Iphicratcm viden,
quam pro Cersoblepte Charidemum. Sic autem rem expendamus.
Scitis hoc utique, Athenienses, quanquam Iphicrates et aercam sta-
tuam, et victum in Prytaneo et praemia, et honores alios quibus
beatus ille fuit, obtinuisset, tamen ad tuendum Cotyos imperium,
bello navali cum' vestris decernere ducibus non dubitasse, illiusque
salutern pluris fecisse, quam honores a vobis tributos. Quod ni
major vestra fuisset in iracundia cohibenda moderatio, quam illius
temeritas, nihil obstitisset, quo minus omnium mortalium fieret in—
felicissimus. Tamen Cotys tum ab illo conservatus, et ejus amici-
tiam reipsa expertus, postquam extra omne periculum se positum ar-
bitrabatur, non modo referre illi gratiam non studuit, nec illius causa
iu vos ulla humanitate usus est, ut veniam genero impetraret, sed
contra magis ab eo postulavit, ut ad oppida vestra reliqua oppu-
gnanda adjutor esset. Quod cum ille recusasset, barbaricis copiis
acceptis, et collecto ab illo exercitu, et Charidemo isto mercenario
imperatore conducto, vestra oppida invasit, et Iphicratem in eas red-
egit angustiam, ut discedens ab illo, Antissam primum, mox Dryn
habitatum se conferret: existimans, nec decere se ad vos redire,
quibus Thracem anteposuisset et barbarum, nec apud illum tuto
posse manere, quem suae salutis ita cerneret esse negligentem. Si
igitur, Athenienses, etiam Cersobleptes, ista securitate quae Cha-
ridemo nunc comparatur, auctus, et ipsum neglexerit, et contra vos
machinatus aliquid molitusque fuerit, num satis id vobis erit, de-
cepto Charidemo, Thracis contra vosmetipsos constabilisse poten-
tiam? Equidem non opinor. Etenim illud aequum esse puto, si
sentit et prospicit talia Charidemus, et tamen talibus potiri decretis
studet, ejus insidiis ut resistatur : sin haud animadvertit, quo quis
eum benevolentiorem esse putat, eo magis et suae et illius securitati
ut prospiciat. Nam verae amicitiae munus est, his quibus bene cu-
pias, non in iis gratificari rebus, quae et in tuum et illorum cedere
detrimentum possint, in his quidem, quae utrisque commodare
queant, adjutandi sunt, quae autem ipse melius illo provideas, ea rite
administres, neque praesentis obsequii dulcedinem totius reliqui tem·
poris utilitati anteponas. Neque illud etiam cogitanti mihiprobabile
videtur, Cersobleptem, cum et barbarus sit, et perfidus, curaturum
tamen ne tantis afficiat injuriis Charidemum. Nam rursus cum in-
quiro, quantis bonis Iphicratem Cotys spoliaturus‚ nihil ea re motus
fuerit penituS‚ istum utique crediderim susque deque laturum esse,

