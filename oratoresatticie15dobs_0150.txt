136 ORATIO PRO MEGALOPOLITIS.

laeduntur; et hac re labefactari omnia inveniemus et hoc principi-
um esse malorum omniurn, quod homines nolint ea simpliciter agere
quaejusta sunt. Ut ue igitur hoc impediat, quo minus Thebano-
rum opes minuantur, et Thespias et Plataeas et Orchomenum in-
staurari oportere dicamus3 eosque adjuvemus et alios hortemur—-
est enim et honestum et aequum—ne vetustas urbes eversas esse
patiantur: Megalopolim autem et Messenam injur10sis non objicia-
mus, neque praetextu Thespiensium et Plataeensium incolumes
urbes quaeque habitantur exscindi sinamus. Quod si liaec promul-
gata fuerint, nemo erit quin Thebanos velit alienos agros tandem
amittere: sin minus, primum hi nobis adversabuntur ne illa confici
possint, nec injuria, quum existimabunt illarum urbium instaura-
tionem exscidium sibi allaturam ; deinde nostri conatus erunt
irriti. Nam quis tandem erit exitus, si urbes incolumes exscindi si-
nemus, exscissas instaurari postulabimus?

9. Dicunt porrovqui aequissima dicere videntur, oportere Arcades
erectas cum Thebanis columnas tollere, si modo nobis constanter
socii esse debeant: alii columnas eis esse negant, sed utilitatem
esse quae amicitiam conciliet: et eos haberi pro sociis, a quibus
adjuventur. Ego vero, si maxime tales sunt, ita sentio: Postulan-
dum esse dico, simul, ut hi statuas tollant, simul, ut Lacedaemonii
pacem agant. Utri autem ita facere noluerint, tum scilicet eos ad-
sciscendos qui dicto fuerint audientes: sive enim pace conciliata
Megalopolitae adhuc Thebanorum societati adhaerebunt, omnibus
nimirum perspicuum erit praecipuum commodum et emolumenta
Thebanorum, non aequitatem, eos sequi, sive Megalopolitae socios
nos sine fraude facient et Lacedaemonii pacem turbare tamen cona-
buntur, celare profecto neminem poterunt se non de hoc laborare
ut Thespiae instaurentur, sed ut Thebanis hoc bello conflictantibus
interim ipsi Peloponnesum subigant.

10. Demiror autem quosdam, qui formidandum censent, si The-
banorum socii Lacedaemoniorum hostes sint; sed si Lacedaemonii
illos ipsos everterint, id formidandum non censent: praesertim cum
tempus reipsa nos docuerit, Thebanos semper his sociis uti contra
Lacedaemonios; Lacedaemonios autem, dum eosdem habuere, con—
tra nos illis fuisse usos. Proinde illud etiarn cogitandum censeo, si
vos Megalopolitas non receperitiS, iis expugnatis et profligatis,
Lacedaemonios statim fore potentes ε sin forte manserint incolumes,
sicuti nonnulla jam praetcr spem evenerunt, firmos Thebanorum
socios merito futuros. Si autem eos vos receperitis, salutem suam
vobis acceptam relaturos: verum eventum et periculi considerati-
onem transferamus ab illis„idemque negotium in Thebanis et Lace-
daemoniis consideremus. Si igitur Thebani bcllo, ut debent, suba-

