180 DE CORONA.

esse possit? vos qui multa et quidem merito de illis queri poteratis
propter ea quae superioribus temporibus in vos deliquerant, non mo-
do praeteritas injurias non recordari neque homines injuria laesos
deserere sed etiam conservare cernebamini ε ex quibus gloriam,
benevolentiam, honorem apud omnes estis assecuti. Atqui multos
jam ex iis qui in republica versati sunt coronis esse a vobis donatos,
norunt omnes : cujus vero alius opera civitas ipsa coronam conse—
cuta sit, consiliarii inquam et oratoris, praeterquam mea, nemo est
qui proferre queat.

28. Ut igitur et maledicta, quae iste in Euboeos et Byzantios
effutiit, cum siquid forte asperius ab illis contra nos actum sit com-
memorabat, meras esse calumnias ostendam, non eo solum quod
falsa sunt—hoc enim scire jam vos existimo—, sed quod, ut maxi-
me vera essent, tamen ita ut ego eas moderatus sum res tractari uti-
lissimum fuit, unum atque alterum quae apud vos cum reipublicae
gloria gesta sunt volo exponere, atque ea paucis. Nam et unum-
quemque privatim et civitatem oportet publice ad praeclarissima
quae sibi exstant exempla reliquas semper actiones conari dirigere.
Vos igitur, Athenienses, cum Lacedaemonii terra marique domina-
rentur, totamque Atticam praefectis ac praesidiis undequaque obses-
sam tenerent, Euboeam, Tanagram, Boeotiam omnem, Megaram,
AEginam, Cleonas, caeteras insulas haberent, curn civitati nostrae
non moenia non naves essent, ad Haliartum egressi estis iterumque
non multis post diebus ad Corinthum, quo tempore multas quidem
injurias ii qui tum vivebant Athenienses recordari et objicere pos-
sent tum Corinthiis tum Thebanis ob ea quae bello Decelico admi·
serant: sed non ita fecerunt, quin multum abfuit. Atque hoc
utrumque, AEschine, neque pro bene de se meritis faciebant neque
ea periculo vacua esse cernebant. At non idcirco tamen desere-
bant eos qui ad se confugerant, quin pro gloria et honore in discri-
mina se objicere cupiebant, recto et pulcherrimo usi consilio. Nam-
que omnibus horninibus vitae terminus mors est, vel si cavea quis
se ipse conclusum teneat: viros vero fortes honesta semper aggredi
oportet, spem ante se bonam proponentes, subire autem quodcun-
que deus dederit generose. Haec faciebant vestri majores, haec qui
inter vos aetate estis grandiores, qui Lacedaemonios, neque amicos
neque bene de vobis meritos, quin multarum et gravium in civitatem
nostram injuriarum auctores, postquam Thebani victoriam in Leu-
ctris consecuti de medio tollere conati suut, obstitistis, non robore
gloriaque illa qua tum florebant Thebani perterriti, neque pro qui-
bus hominibus et qualia post ab iis admissa facinora periculum es-
setis adituri reputantes. Itaque his factis Graecis omnibus decla-
rastis, vos, siquis eorum in vos quantumvis graviter deliquerit,
iracundiam adversus eum aliis in rebus retinere, sin aliquod in dis-

