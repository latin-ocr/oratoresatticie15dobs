352 CONTRA MIDIAM.

tumeliis afficiebamini in aedilitate, hoc utique nostis, vos nec aediles
omnes simul esse, neque posse quenquam vos simul omnes, -una
quidem manu, male tractare. Sed cum unus, cui facta injuria est,
poenas non sumpserit, tum unumquemque exspectare oportet se
proximum fore ipsum qui sit injuriis afficiendus, neque talia negli-
gere, neque exspectare eo usque dum simili clade prematur, sed
longe ante praecavere. Odit Midias fortasse me. Vestrum vero
quemque alius quispiam. Num igitur concesseritis, ut ille, quisquis
est quivestrum quemque odit, pro libidine sua vestrum quemque ita
tractet, quemadmodum iste me tractavit? Equidem non opinor.
Proinde me quoque ab istius insolentia defendite. Saltem hoc vi-
dete: jam statim ubi judicium surrexerit, unusquisque vestrum,
alius fortasse maturius, alius serius domum revertitur, nulla re
sollicitus, neque respectans, aut metuens quicquam, sive amicus sibi,
sive inimicus obviam detur, neque porro utrum magnus an parvus,
neque utrum robustus an imbecillis, neque denique tale quicquam.
Cur vero isthuc? Quia hoc animo suo novit, hoc fidit, atque fretus
est republica, se a nemine trahendum, aut exagitandum, aut ver-
berandum esse.

62. In qua igitur securitate itis ipsi, non prius ea mihi confirmata
vadetis? Qua spe igitur aut exspectatione talia perpessum superesse
ae vivere oportebit, si nunc vos me negligetis? At hercule dicet
aliquis, bono animo es. Nihil enim in posterum tale
tibi fiet. Quid vero si fiet, tum irascemini, cum aequis animis
nunc feratis? Nequaquam, Athenienses, ne destituite neque me,
neque vosmetipsos, neque leges. Nam illud ipsum si considerare et
indagare voletis, quare qui e vobis, suis quique temporibus jus dici-
tis, sacrosancti sint, et omnes cives in sua potestate habeant, sive
ducenti, sive mille, sive quotcunque judices publice sint delecti;
reperietis, non ideo fieri, quod soli ex reliquis armis insignes et in-
structi, aut corporibus lectissimis et valentissimis praediti sintjudices,
aut aetate florentissimi, aut ulla re denique simili, sed quod legibus
valeant. Legum autem vis in quo est? Utrum in eo, si quis vestrum
affectus injuriis exclamarit, ut ipsae accurrant et praesentia sua opitu-
lentur? Non. Literae enim sunt, et scriptura constant, neque hoc
facere possunt. In quo igitur earum vis est? Si vos eas confirma-
bitis, et semper ratas exhibebitis omnibus earum opem imploran-
tibus. Ita et leges per vos firmae sunt, et vos per leges. Hae igitur
ita sunt defendendae, ut seipsum unusquisque defensum ab‘inss
juria vellet, legumque violationes pertinere ad omnes sunt exi-
animandae, in quocunque deprehendantur, neque obita munera, ne-
que homo ullus, neque calliditas ulla reperiri, aut quicquam aliud
(lebet, quod legum violatorem a dandis poenis eripiat.

63. Qui Bacchanalibus in theatrum ingredientem videbatis istum,

