CONTRA TIMOCRATEM. 427

quae plus auctoritatis sibi vendicat, quam judicium, et juratorum
sententias evertere injuratos jubet? Ego quidem non opinor. At
istius lcx horum utrumque complectitur. Proinde si vobis singulis
respublica et libertas curae est, si suam unusquisque sententiam,
quam juratus dixerit, ratam esse oportere putat, abroganda hujus-
modi lex, non perferenda nunc fuerit.

21. Neque vero satis habuit judiciis auctoritatem aestimandarum
litium eripuisse, sed quae jura ipse in lege descripsit, et aerariis irn-
posuit, ne haec ipsa quidem simpliciter aut citra fraudem scripsisse
deprehenditur: sed ut is, qui vos quam egregie decipere et cir-
cumscribere studeat. Considerate quo modo scripserit: Tim o-
crates retulit, inquit, tametsi aliquis aerariu s vel
lege, vel s enatusconsulto‚ sit vinculis damnatus,
au t in pos terum damnetur, ei liceat ipsi, aut alteri
pro ipso, vades, a populo comprobatos, consti-
tuere, ac p romittere se bona fide solutu rum. Co-
gitate quomodo a judicio et a damnatione sontem suffuratus, ad
populum transilierit, atque extorserit, quo minus undecimviris tra-
datur. Quis magistratus aerarium tradet? Quis ex undecimviris re-
cipiet, cum lex ista jubeat, apud populum constituere sponsores, et
fieri nequeat, ut uno eodemque die et concio et judicium habeatur,
et nusquam istejubeat custodiri reum, donec sponsores constituerit?
At quanam de causa perspicue gravatus est adscribere, magistratus
condemnatum interim custodiunto, dum vades constituerit? An vero
justum non est? Satis scio, vos omnes confessuros. Nam alicui legi .
adversatur? Non, quin potius cum legibus consentit. Quid tandem
fuit? Nihil aliud invenietis, nisi quod hoc spectavit, non ut mul-
ctae a vobis inflictae solverentur, sed ut a vobis damnati poenas
non darent.

22. Deinde quomodo scripsit? p os tea con stituen d o s
esse sponsores, bona fide soluturum aes alienum
quod d e b u erit. Hic iterum sacrae pecuniae decuplum, publicae
quae legibus dupla solvi jubetur, dimidiam partem sustulit. Id quo-
modo facit? Pro aestimatione posuit argentum, pro eo quod accedit,
quantum debuit. Quid vero interest? Siquidem scripsisset, con-
stituendos sponsoreS‚ se bona fide litis aestimationem, quanti ea
esset, cum accessionibus velle solvere, una comprehendisset leges,
quibus alia debita decupla, alia dupla fiunt; hinc igitur necesse
fuisset debitoribus, tum id quod esset scripturn solvere, tum legibus
etiam adjectas mulctas numerare. Nunc cum talem vadium eon-
stitutionem decernat, qua promittat aerarius, se argentum quod de-
buerit bona fide soluturum, ex accusatione et scriptiS‚ quibus unus-
quisque in judicium pertractus est, solutionem fieri jubet, in quibus
omnibus id argentum, quod quisque debuit, simplum estperscriptum.

23. Deinde tanta re, mutatione verborum, sublata, adscripsit

