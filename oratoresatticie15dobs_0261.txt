DE MALE GESTA LEGATIONE. 245

apud vos singula conficiant, atque ejus arbitratu gubernent, quod
si in primis sit consecutus, eum a vobis facile, quicquid libitum
fuerit, impetraturum. Si igitur eos, qui tum illa ad eum dixerunt,
statim, ut huc redierant, in crucem actos audivisset, fecisset idem
quod rex Persarum. Quid autem fuit quod ille fecit? Deceptus
a Timagora, cui quadraginta,rut ferunt, talenta dederat, ut audivit
eum a vobis interfectum, ac ne suam quidem tueri vitam, nedum
quae pollicitus fuerat, praestare potuisse, animadvertit se pecuniam
non ei numerasse, penes quem summa esset auctoritas, Proinde
primurn Amphipolim urbem vestro imperio denuo subjecit, quam
hactenus sociam suam et amicam esse scripserat: deinde nemini
unquam postea pecuniam dedit. Idem igitur et Philippus fecisset,
si horum aliquem poenas dare vidisset : idque etiam nunc, si viderit,
facturus est. Sed cum audiat, eos conciones habere, florere gloria
apud vos, aliis creare pericula, quid facere conetur? multum im-
pendat, cum liceat pauciora? an omnes colere velit, curn duos aut
tres liceat? Insaniret profecto. Neque enim Thebanorum urbi Phi-
lippus benefactum publice voluisset (multum certe abest) sed a le-
gatis est ei persuasum. Quo autem pacto, dicam ego vobis.

43. Venerunt Thebis ad eum legati, cum et nos a vobis missi
illic essemus. Iis pecuniam ille dare voluit, eamque, ut aiebant,
omnino magnam: non admiserunt, nec acceperunt eam Thebano-
rum legati. Post, in sacrificio quodam et coena, potans curn eis
Philippus, et humanum erga illos se praebens, cum alia multa, ut
captivos et ejus generis alia, tum pocula tandem argentea et aurea
eis offerebat. Ea illi omnia repudiabant, nec usquam sui oblivisce-
bantur. Postremo‚ Philo, unus legatorum, habuit orationem, Athe·
nienses, quarn non pro Thebanis, sed pro vobis habitam esse opor-
tuit. Aiebat enim, se, cum Philippum videret magno et humano
in ipsos esse animo, delectari et gaudere. Sed se jam antea ipsius
esse hospiteS‚ et amicos, etiam sine illis muneribus: petere autem,
ut ad negotia urbis, quae tum illa ageret, ea humanitate conversa,
aliquid et seipso dignum et Thebanis praestaret, ita polliceri et se
et totam urbem ei fore addictam. Jam spectate, quid hoc pacto
Thebani consecuti sint, et quid vobis acciderit, et vere aestimate.
quanti sit non vendere negotia civitatis. Primum, pace potiti sunt,
laborantes et afflicti jam bello et succumbentes: deinde hostes
Phocenses ad internecionem deleti, eorumque moenia et oppida
sublata e medio. Nunquid sola haec‘? Non medius fidius, sed ac-
cesserunt etiam Orchomenus, Coronea, Corsiae, Tilphossaeum, Pho-
censis agri quantum voluerunt. Thebani igitur haec e pace conse-
cuti sunt, quibus utique majora nec optarint: Thebanorum autem
legati quid? nihil, nisi quod eorum opera haec patriae contigerunt.

