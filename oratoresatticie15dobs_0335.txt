CONTRA MIDIAM. 319

tum fuisse dicturum. Rei enim, opinor, et sontis est, praesentem
poenae irrogandae modum detrectando, dictitare eum fuisse modum
usurpandum, qui nullus est: sapientes autem judices decet, et haec
non audire, et quemcunque petulanter delinquentem comprehende-
rint, supplicio coercere. Ne igitur eum dicere sinatis, privata etiam
judicia mihi lege concedi, et actionem injuriarum‚——conceduntur
enim—-‚ sed, vel non fecisse se ea de quibus accusatur, vel, iis
factis, festum non polluisse, hoc ostendat. De hoc enim et ego
sum conquestus, et vos nunc sententiam feretis. Quod si ego pri-
vatorum judiciorum praerogativa omissa, reipublicae vindictam re-
linquo, et id certamen delegi, unde nihil ad me lucri redit, aequum
fuerit utique mihi gratiam potius haberi a vobis, quam damnum
infligh

10. Scio etiam eum hoc subinde inculcaturum: ne me tradite
Demostheni, neque me propter Demosthenem e medio tollite.
Ideone me interficietis, quia cum isto bellum gero? Talia saepe,
scio, clamitabit, ut me hisce verbis invidiosum saciat. Absit autem,
et multum absit, ut haec ita se habeant. Neminem enim sontem vos
cuiquam accusatori traditis: nec enim, ubi quis affectus injuria
fuerit, tale supplicium delinquenti infligitis, quale is qui laesus est,
infligendum esse persuadere vobis studet, sed contra, tulistis leges
ante injurias, quum et qui delinquerent in incerto essent, et in quos
delinqueretur aeque in incerto. Quae vero harum legum vis est?
Pollicentur omnibus civibus, si cui fiat injuria, ei se ulciscendi suo
praesidio copiam facturas. Si quem igitur leges violantem punitis,
eum non accusatoribus traditis, sed leges vestras confirmatis. Jam
ad illud, quum D em 0 sth en e s, inquiet, 1ae s u s e s t justa
et communis et ad omnium securitatem pertinens responsio est. Illo
die non me Demosthenem tantum esse exagitatum, sed etiam aedilem
vestrum ι quod quantum valeat, hinc cognoscetis. Scitis e sexviris
nemini esse nomen sexvir, sed suum quoddam unicuique. Si
quem igitur eorum, dum privatus est, vel mulctarit quispiam, vel
‘conviciis incesserit, injuriarum et convicii judicio privato postula-
bitur: sin sexvirum, ignominia sine dubio notabitur. Quapropter?
Quod quisquis id facit, is jam etiam leges contumelia afficit, et ve-
stram communem coronam, et nomen civitatis ι nam sexvir nullius
hominis est nomen, sed civitatis. Eadem est et praetoris ratio, quem
si quis coronatum verberaverit, aut conviciis incesserit, infamis est:
sin privatum, privato judicio est obnoxius. Nec horum tantum ea
ratio est, sed omnium eorum quibus publice aliqua securitas, aut
coronae jus, aut alius quispiam honos conceditur: ita etiam, si Mi-
dias aliis quibusdam diebus me, ut personam privatam, ad hunc
modum laesisset, privatim etiam poenas eum dare oporteret ; si vero
aedilem vestrum, die festo, his omnibus injuriis et contumeliis affe-

