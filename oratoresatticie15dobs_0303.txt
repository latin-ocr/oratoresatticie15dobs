ADVERSUS LEPTINEM. ⁶287

republica meriti fuerunt, nemo reperietur. Sed missa haec sacia-
mus, et illud videamus, si maxime qui obirent munera deessent,
utrum praestaret, aedilitia munera collationibus, quemadmodum in-
structiones triremium, fieri, an de republica benemeritis illa eripi
quae dedissemus? equidem illud ego censuerim. Siquidem nunc,
quo tempore horum' quisque aedilitia munera curaret, illis cessatio
tantum quaedam concederetur, post sumptus pro se cuique nihilo
minores facturis: tum vero, parva duntaxat collatione a singulis
de re sua familiari facta, nemo est qui onerari se merito quereretur,
quantumvis re tenui esset.

8. Enimvero, Athenienses, tanta est quorundam incogitantia, ut
baec quae diximus, surdis velut auribus praetereant, et alia nescio
quae inculcent: perabsurdum (inquiunt) fuerit, magnas esse immu-
nitatum male parto beneficio, privatorum opes et copias, aerario ex-
hausto et vacuo. Verum utrumque hoc nulla cum ratione aut jure
dicitur. Nam si quis re lauta est, sine injuria reipublicae non pro-
fecto est illi invidendum, sin peculatus arguunt, aut alioqui crimini
dant, non recte et jure possidere quae habeat, leges sunt, quibus in
eum animadverti convenit. Quam isti rationem si defugerim, ista
oratione uti non debebunt. Jam quod ad illud attinet de exhausto
aerario, cogitare debetis, vos nihilo copiosiores fore, abrogatis immu-
nitatibus. Nec enirn isti sumptus cum publicis vectigalibus com-
mune quicquam habent. Praeterea cum nunc respublica duobus
praecipue bonis floreat, opibus et fide apud omnes, majus illud est,
quod de fide nostra nemo dubitat. Si quis autem in ea est opinione,
ut existimet, quia pecunia nobis desit, etiam honestam famam esse
negligendam, is longe fallitur. Nam ego quidem a diis immortalibus
precor, ut etiam aerarium habeamus locuples: quod si fieri nequit,
illud saltem retineamus ut fidem constantiamque nostram praedicent
universi. Age vero quod isti dicunt, magnas esse copias eorum,
qui immunes sint, has ipsas demonstremus in commodum cedere
reipublicae; Nec enim hoc vobis ignotum est, teneri omnes et ad
triremes instruendas, et ad tributa belli temporibus conferenda, nec
ullam ejus esse rei immunitatem. Quare iste opibus abundans, quis— '
quis sit, fieri omnino aliter non potest, quin multum ad eas res con-
ferat. Esse autem reipublicae maxima harum reru-m subsidia neees-
saria, confitebuntur omnes. Nam, quae ex apparatione popularium
munerum delinitio spectatorum oritur, ad breve exiguumque tempus
durat: copiae vero bellicae perpetuo toti reipublicae sunt salutares.
Quare quicquid hic detrahenti capitis, id illic lucro longe uberiore
pensatur: et per honoris speciem ea tribuitis, quae ultro sibi su·
mere ac usurpare possunt hi, quorum tantae facultates sunt ut tri—
remibus instruendis pares sint. Ut autem illo munere constet va-
care neminem, etsi plerosque vestrum id antea satis scire arbitron

