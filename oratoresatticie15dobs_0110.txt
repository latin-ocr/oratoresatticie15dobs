96 PHILIPPICA 111.

Quoniam enim cum uno homine, non cum constitutae civitatis vi-
ribus bellum est, ne hoc quidem usu suo caret, neque superioris
anni legationes in Peloponnesum illae fuerunt irritae neque crimina-
tiones, quas ego et Polycuctus optimus ille vir et Hegesippus et
Clitomachus et Lycurgus et alii legati circumtulimus, quibus rebus
effecimus, ut ille represso impetu nec Ambraciam invaderet nec in
Peloponnesum irrueret. Illud autem non dico, si ipsi nihil quod ne-
cesse est pro nobismet ipsis agere velimus, alios esse convocandos ε
etenim absurdum fuerit, ut qui ipsi sua deserunt, aliena se curare
profiteantur, et dum praesentia negligunt, rerum futurarum metum
aliis proponant. Non dico haec, sed Chersonesitanis militibus pecu-
niam dico esse mittendam et alia quaecunque postulant facienda,
ipsi autem nos instruamur et fungamur officio primi, ac tum demum
caeteros Graecos convocemus, congregemus, doceamus, admonea-
mus: haee sunt civitatis tanta praeditae dignitate, quantam vos ob-
tinetis. Quod si Chalcidenses putatis Graeciam servaturos aut Me-
garenses, vosque interea labores defugeritis‚ non recte putatis : sa-
tis enim praeclare cum illis agitur, si suam quisque tueatur salutem.
Vobis id est agendum. Vobis majores vestri munus id, per multa
ct praeclara et magna discrimina partum, reliquerunt. Sed si unus-
quisque quod cupit id requirens sedebit, et hoc spectabit ne quid
sibi laboris capiendum sit, primum nunquam eos inveniet qui rem
gerant, deinde metuo, ne una omnia, quae nolumus, facere sit ne-
cesse. [Nam si qui essent, qui pro nobis agerent, jam olim inventi
essent, cum nihil ipsi agere velimus: sed non sunt]

16. Ego igitur haec dico, haec decerno: et puto nunc etiam res
posse emendari, si haec fiant. Si quis autem his melius aliquid habet,

dicat et suadeat. Quod autem vobis probatum fuerit, id omnes deos
oro, felix faustumque sit.

