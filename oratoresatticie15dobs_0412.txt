396 CONTRA ARISTOCRATEM-..2

quicquid perierit Charidemo. Nam Cotys spirim-atem, honoribus,
victu publico, statuis, patria, quae nomen ejus illustrarat, rebus
prope dixerim omnibus, sine quibus acerbam esse vitam Iphicrati
par erat, s'e spoliare prospiciens, tamen ejus rationem non habuit:
istum vero quid tandem moveret scilicet, ne qua re spoliaret- Cha-
ridemum? Nulla prorsus. Habet enim apud vos non liberos, non
imagines, non cognatos, non aliud quicquam denique. Enimvero si
neque natura fidus est Cersobleptes‚ et propter ea quae prius acta
sunt, jure suspectus, neque quicquam in rebus inest, propter quod
et -praeter ingenium et contra voluntatem suam Charidemi rationem
haberet, quae causa est, cur simpliciter, adeoque praeter omnem ra-'
tionem ad libidinem suam explendam, illum adjutemus: praesertim
cu'm tota res in detrimentum nostrum cessura sit? Equidem nullam
video.

34. Praeterquam igitur, quod decretum hoc non est ex usu reipu-
blicae, existimationi quoque nostrae civitatis tale quicquam decrevisse
adversatum idque cognoscendum vobis est. Si enim, Athenienses,
in urbe habitanti, et legibus obnoxio scriptum esset decretum, etsi
tum etiam iniquum, minus turpe tamen haberetur z nunc Charidemo
scriptum est, qui nulla in urbe habitat, et regi, homini Thraci, ducit
exercitum, cujus regno fretus, multis injuriam facit. Scitis enim
hoc profecto, omnes istos qui peregrinis praesunt exercitibus, Graecas
urbes occupare, et imperium in eas sibi vendicare, et, siqverum
dicere fas est, communes hostes omnium, quicum libertate in patria
vivere student, omnes regiones pervagari. Num igitur honestum ’
vobis, aut decorum erit, Athenienses, ei, qui explendae suae avari·-
tiae causa quibusvis, in quos inciderit, insidiabitur, talem· custodiam
decrevisse: iis vero, qui suam libertatem asserturi sunt, vestra so-
cietate interdixisse '2 Ego certe quidem hoc neque honestum, nec
e dignitate vestra esse censeo. Quam enim turpe fuerit accusare
Lacedaemonios, quod in foedera retulerunt, licere Persarum regi,
Graecos Asiam incolentes, arbitratu suo tractare ε’ si nos ipsi Cer-
sobleptae eos dedamus, qui Europam incolunt, atque adeo eos
omnes, quibus se Charidemus superiorem fore confidet? Neque
enim alia decreti vis est, cum illius duci praescriptum non sit, quid
agendum, quid non agendum, et omnibus, si quis se defenderit,
tantus metus impendeat.

35. Libet, Athenienses, etiam rem gestam vobis recitare, quo
magis perspiciatis, quantopere decretum hoc sit abrogandum. Vos
aliquando certis de causis civem fecistis Ariobarzanem, et propter
illurn, Philiscum, ut nunc in Cersobleptae gratiam, Charidemum.
Quum vero ille eodem praeditus anim0, quo iste, Ariobarzanis utens
exercitu, Graecas urbes occuparet, atque in eas ingressus multa et
crudelia facinora ederet, ingenuis pueris violandis et matronis stu-

