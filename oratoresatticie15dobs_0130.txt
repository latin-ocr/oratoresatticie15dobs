116 LITERAE PHILIPPI.

lum pecuniae dilargiri velim, eorum compescere maledicentiam, ⁷et
efficere ut nos laudibus eveherent. Sed me puderet vestram be-
nevolentiam ab istis mercari, qui praeter caetera tam confidentes
sunt, utjam de Amphipoli movere nobis controversiam non dubi-
tent, pro qua ego me puto longe dicturum aequiora, quam istos qui
illam sibi vendicant: sive enim eorum sit, qui primi devicerunt, an—
non jure nos illam habemus, cum Alexander avus noster oppidum
illud primus occuparit? unde etiam de primitiis captorum Medo-
rum, Delphis auream statuam dedicavit: sive hoc. aliquis in du-
bium vocat, et eorum fieri censet qui postremi potiantur, hoc etiam
jus penes me est3 expugnatis enim illis qui vos ejecerant, et a La-
cedaemoniis ibi collocati fucrant, oppidum cepi. Atqui omncs in ur-
bibus habitamus, vel a majoribus acceptis, vel bello subactis. Vos
autem, qui neque primi potiti estis, neque nunc obtinetis, sed mi-
nimum tempus inillis locis consedistis, urbem eam vestram esse
contenditis, idque, cum ipsi urbis possessionem nobis evidentissimo
testimonio confirmaveritis: saepe enim in literis me de ea mentionem
faciente, censuistis eam juste a me teneri, cum pacem fecistis, me
urbem illam et societatem deinde vestram eadem pactione obtinente.
Quae igitur possessio firmior fieri queat hac, quae primum a majo-
ribus nobis relicta, deinde jure belli denuo nostra facta, postremo a
vobis concessa est qui vendicare vobis soletis etiam ea, quae plane
ad vos nihil attinent?

8. Quae igitur in vobis accusem, haec sunt: et quia vos auctores
estis injuriarum, et propter circumspectam meam timiditatem magis
jam rebus meis infesti imminetis, et quantum in vobis est nobis
malefacitis‚ jure optimo vos ulciscar ; diisque testibus invocatis, con-
silium inibo, quid sit in rebus vestris gerendum.

