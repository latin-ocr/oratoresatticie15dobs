ORATIO PRO MEGALOPOLITIS. 1353

ut Thebani, si Orchomenus et Thespiae et Plataeae instauratae fuerint,
infirmi3 Lacedaemonii, si Arcadiam subegerint ct Megalopolim ce-
perint, de integro potentes sint futuri. Videndum igitur est, ne prius
hos formidabiles ct magnos fieri sinamus, quam illi attenuati fuerint:
neve clam nobis Lacedaemoniorum opes multo majores fiant, quan-
tum Thebanas minui conducit. Neque enim illud profecto dicemus,
malle nos, permutatione facta, Lacedaemonios habere adversarios,
quam Tliebanos; neque hoc illud est quod consequi studemus, sed
hoc contra ut neutri nos ullis injuriis afficere possint: haec enim
optima ratio fuerit res nostras in tuto collocandi. At hercule sic
oportere fieri fatebimur, sed non esse committendum dicemus, ut
eorum societatem amplectamur, cum quibus ad Mantineam collatis
signis pugnaverimus: et nunc ipsos juvemus contra illos, cum qui-
bus tum commune periculum adierimus? Ego quoque in hac sen-
tentia sum z sed illud etiam mihi requirendum videtur, ut alteri quae
aequa sunt facere non recusent.

3. Quod si omnes pacem agere volent, Megalopolitas non juva-
bimus, nulla postulante necessitate: itaque nihil moliemur adver-
sus eos, qui nobiscum in acie steterunt. Nam et alteri, ut profitentur,
jam socii nostri sunt: et alteri nunc nobiscum se conjungent. Et
quid exoptemus aliud? At si Lacedaemonii jure violato bellum illis
intulerint, equidem si haec sola quaestio verteretur, utrum nos Lace-
daemoniis Megalopolim condonare debeamus necne, non repugno,
quanquam iniquum id esset, condonemus, neque quicquam illis ad-
versemur qui tunc eadem pericula una nobiscum adierunt. Sin vero
scitis omnes, hac capta, eos Messenam aggressuros, dicat mihi ali-
quis istorum, qui Megalopolitis nunc infesti sunt, quid nobis tum
suasurus sit? Nemo respondet. Atqui scitis omnes, sive isti sua-
deant sive dissuadeant, opem esse ferendam, cum propter ictum
cum Messeniis foedus, tum quia expedit ut ea urbs incolatur. Cum
animis igitur vestris cogitate, utrum initium nobis honestius futurum
sit et humanius ad coercendas injurias Lacedaemoniorum? hocne
pro defensione MegalopoliS‚ an illud ad Messenam tuendam? Nunc
quidem Arcadibus opitulari vos et pacis conservationi studere, pro
qua periclitati estis et in acie dimicastis, apparebit. Tum vero per-
spicuum erit omnibus vos Messenam velle incolumem, non tam
aequitatis causa quam metu Lacedaemoniorum. Semper autem spe-
ctari et agi debent ea quae justa sunt: simulque danda est opera, ut
eadem etiam expediant.

4. Affertur et talis quaedam ratio ab adversariis nostris, dandam
esse operam ut Oropum recipiamus. Quod si eos, qui ad eam rem
adjutores alioqui fuissent, abalienaverimus, socii nobis sint defuturi.
Ego vero, dandam esse operam ut Oropus recuperetur, et ipse af·

 

