174 DE CORONA.

ad res gerendas me contuli prohibitus est ille a me facere, ea vobis
in memoriam revocabo eorumque rationem proferam, si prius hoc
subjecero. Commodum, Athenienses, permagnum aderat Philippo.
Apud Graecos enim, non hos tantum aut illos, sed peraeque universos,
seges proditorum et largitionibus inhiantium et diis invisorum ho-
minum enata fuit tanta, quanta post hominum memoriam nulla un-
quam exstiterat. Quos Philippus administros ac adjutores nactus,
Graecos, antea inter se male animatos et dissidentes, ad pejorem
etiam statum adegit, dum alios falleret, aliis largiretur, alios omni
ratione corrumperet, multasque in factiones eos distraxit, quibus
hoc unum expediebat omnibus, ne ille cresceret prohibere. In hoc
igitur rerum statu et in summa ignoratione adnati jam latiusque
serpentis mali cum Graeci omnes versarentur, vestrum est, Atheni-
enseS, vobiscum reputare, quid agere quidque efficere decuerit ci-
vitatem, et earum rerum a me rati0nem reposcere: narn qui in hoc
se reip. gubernandae loco collocavit is ego sum.

20. Utrum eam conveniebat, AEschine, elationem illam animi de-
ponentem suaeque amplitudinis oblitam, in eodem atque Thessalos
Dolopesque positam numero una Philippum adjuvare Graecorum do*-
minatum affectantem, majorumque suorum decora atque jura abo-
lere? An id quidem non facere-grave enim mehercule hoc fuis-
set-—, sed quae futura, nisi quis prohiberet, videbat, et multo ante, ut
verisimile est, praesentiebat, ea ne acciderent haud quicquam labo-
rare? Atqui libenter quidem ex eo qui res meas gestas vel maxime
reprehendit quaesierim, quam tandem sectam civitatem nostram esse
velit secutam, an illam quae communiter cum Philippo malorum om-
nium ac dedecorum Graecis causa exstitit, in qua Thessalos eorum·
que socios annumerare possis, an illam quae haec fieri passa est ac
neglexit privatarum suarum opum amplificandarum spe, quo in loco
Arcadas et Messenios et Argivos ponamus? Sed et multi horum, imo
vero omnes pejus quam nos discesserunt. Enimvero si statim, ut
vicit Philippus, abiisset ac deinde otium egisset, nemini neque ex
sociis suis neque ex caeteris Graecis uspiam allata injuria, essent
tamen ii qui conatibus illius non restiterant aliqua ex parte culpa et
accusatione digni ε sed si peraeque omnibus dignitatem, principatum
libertatem, immo etiam et reip. suae formam quibuscunque potuit,
ademit, nonne vos omnium gloriosissimo usi estis consilio qui mihi
paruistis? Sed illuc revertor.

21. Quid civitatem nostram, AEschine, tum facere conveniebat,
cum Philippum videret principatum sibi in Graecos ac regnum com—
parantem ? aut quid me consiliarium dicere aut decernere oportebat
Athenis—nam hoc plurimum refert—‚ qui sciebam ab omni memo-
ria ad eum usque diem, quo die ego in suggestum adscendi, semper
de principatu honoreque ac gloria patriam decertasse, pluresque

