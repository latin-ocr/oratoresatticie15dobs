210 DE CORONA.

igitur per omnem vitam usus sum fortuna, ac multa alia quae de illa
possim dicere praetermittO, veritus ne quospiam offendam, dum me-
ipsum effero.

79. Tu vero vir gravis atque alios conspuens vide cum hac mea
collatam qualem habuisti fortunam: ob quam scilicet puer magna
in egestate educatus es, una cum patre ludo literarum assidens,
atramentum terens, scamna spongiis purgans, paedagogium verrens,
famuli vice, non pueri ingenui, functus; vir autem factus matri ini-
tianti libros recitabas aliaque fraudis instrumenta simul concinnabas,
noctu eos qui initiabantur hinnulorum pellibus succingens et vinum
iis effundens, et expians eos, et luto et furfure detergens, et expia-
tione peracta eos surgere faciens, et dicere jubens effu gi m al a,
r e p e ri m e lio r a, neminem unquam tam immani voce ululasse
gloriatus,-quod ego verum arbitror: nolite enim existimare eum
qui tam clare loquatur, non ululare etiam clarissime—, interdiu
vero praeclaros illos thiasos per vias agitabas foeniculo et populo
redimitos, anguibus, quos parcias vocant, compressis et supra ca-
put elatis, clamitausque e v oe s a b oe, et carmen illud saltans h y e s
a t t e s a t te s h y e s, auspex et antecursor et hederifer et vanni-
fer et similia ab aniculis salutatus, mercedem pro his reportans in-
trita et scriblitas et mellitas placentas, quibus rebus quis non eum
vere beatum praedicet beatamque fortunam ejus? Postquam autem
in popularium album inscriptus es, quoquo modo id fuerit—mitto
enim hoc——, sed postquam inscriptus es, statim pulcherrimum sus-
cepisti munus, ut infimis magistratibus scriba esses et subservires:
deinde, ut hoc etiam munere defunctus es, iis omnibus quorum tu
alios incusas ipse perpetratis, nihil medius fidius eorum quae olim
a te acta sunt posteriore vita dedecorasti, sed cum teipsum histri—
onibus illis qui mugitores cognominantur, Simylo et Socrati, mer-
cede locavisses, tertiarum partium actor eras, ficus et uvas et olivas
colligens, tanquam pomarius ex alienis fundis, plura ob haec vulnera
accipiens quarn in iis certaminibus, in quibus vos de vita dimica-
stis3 erat enim interneciuum et implacabile vobis cum spectatoribus
bellum, a quibus curn multa vulnera acceperis, recte eos qui insueti
sunthujusmodi periculorum ut timidos irrides. Sed missis iis,quorum
culpam quis in paupertatem conferre queat, ad ea veniam crimina
quae in mores tuos conveniunt. Eam enim reip. administrandae ra-
tionem secutus es, postquam id quoque opus venit tibi in mentem
ut susciperes, unde florente quidem patria leporis vitam viveres,
horrens ac tremens et nunquam non verbera exspectans ob ea
quorum tibi conscius eras flagitia, sed cum adversa alii fortuna
uterentur, ferox et alacer ab omnibus cernereris: at qui mille civi-
bus interfectis exsultavit, qualia iste ab iis qui supersunt pati meruit?
Cum multa igitur alia habeam, quae de isto possim dicere, praetereo:

