442 CONTRA TIMOCRATEM.

peditius est multorum et minutis in rebus, quam <paucorum et in
magnis delinquentium suscipere inimicitias: neque popularius sci—
licet, multitudinis, quam paucorum quorundam peccata cernere.
Sed in causa hoc est, quod ego dico. Vos igitur his animadversis,
animoque infixis, quicunque peccarit, eum ubi deprehensus fuerit,
punietis, neque quantum temporis intercesserit, considerabitis, sed
utrum talia fecerint. Nam si nunc eequis feretis animis ea, quae tum
oegre ferebatis, per iracundiam illos, non ob saetas vobis injurias,
mulctasse vos putabunt. Nam iratorum est, eum a quo molestiis
affecti sint, subito impetu ulcisci ε laesorum, quandocunque sontem
nacti fuerint, tum in eum vindicare. Non igitur decet, ut nunc de·
liniti, tum dato jurejurando neglecto, vobis ipsis praeterjus et aequum
gratificati esse videamini: odio prosequendi sunt, neque audienda
vox est eorum qui rempublicam hoc modo gesserunt.

41. At hercule, in his solis functionibus tales sese praebuerunt,
alia vero sunt, quae recte administrarint? Imo in aliis rebus tales in
vos exstiterunt, ut ob haec quae audivistiS‚ minimo sint odio digni.
Quid enim a me diei vultis? Sacra vasa quo modo refecerint? Et
ut coronas destruxerint? Aut elegantem illam phialarum confe-
ctionem? Nam vel ob haec, si nulla re alia rempublicam laesissent,
ter, non semel mihi commeruisse mortem videntur. Nam et sacrilegii,
et impietatis, et peculatus, et omnium atrocissimorum scelerum rei
sunt. Multa igitur ex his orationibus, quibus vos decepit Androtio,
praetermittam. Sed folia coronarum fluxa esse et vetustate putre-
facta dixit, quasi vero violacea illa essent, aut rosacea, non aurea,
vobisque persausit, ut eas conflaretis. Eo munere sibi credito, istum
omnium scelerum socium sibi allegit. Ac postea in exigendis tri·
butis, oportere ministrum publicum adesse censuit, ad abstinentiam
suam ostentandam, cum unusquisque illorum qui tributa pepende-
rant, sibi ipse rescriptor futurus esset: in coronis autem quas con-
cidebat, idem jus non adhibuit, sed ipse orator, aurifex, quaestor,
rescriptor exstitit. Enimvero si postulasses, ut tibi de omnibus pu·
blicis functionibus fides haberetur, tua furacitas non perinde fuisset
deprehensa: nunc in exigendis tributis, id quod aequum fuit, defi-
niisti, non habendam esse tibi fidem a civitate, sed ministris pu-
blicis, quum autem aliud quippiam agis, eum res sacras commoves,
quarum pleraeque nec aetate· nostra consecratae sunt, eandemque
cautionem, quam in tributis exigendis adhibuisti, non adscribis,
nonne jam constat, quamobrem id feceris? Ego quidem opinor.
Atqui, Athenienses, considerate, quam praeclaris, et ad omnem po—
steritatem honorificis inscriptionibus sublatis, quarn impias et inhu-
manas reposuerit. Arbitror enim scire vos omnes, sub coronarum
modiolis seriptum fuisse, socii populum Atheniensem sor-
titudinis ergo coronarunt et justitiae: aut, socii

