CONTRA ARISTOCRATEM. 385

et quod discedendi potestas datur, et quod exsulare jubetur, recte
est provisum : et quod is qui ab exsilio redit, expiatur, et purgatur
certis ritibus : et omnis auctoritas penes leges est, etiam haec onmia
praeclare constituta sunt. Quae iste universa tanta oequitate a primis
legislatoribus descripta, decreto ‘isto scribendo neglexit.

17. Haec igitur duo tanta ct talia judicia, atque instituta,jam indc
ab omni memoria recepta, tarn impudenter transiluit. Quin praeter
haec tertium etiam, inter haec omnium augustissimum, maximique
terroris, si quis occidisse fateatur, id tamen secundum leges fecisse
se dicat. Est autem hoc de quo dico, praetorium ad Delphinium.
Nam mihi quidem videntur, Athenienses, hi qui primum his dc
rebus jura sanxere, prae omnibus aliis hoc spectasse, utrum nullam
caedem esse licitam, an vero aliquam caedem facere sas esse, sit ex-
istimandum? Cum igitur, Orestem interfecta matre, idque haud
negantem, deos judices nactum, caedis absolutum esse reperissent,
statuisse caedem aliquam esse justam; nec enim deos injuste quic-
quam pronunciaturos. Proinde quia sic senserunt, jam scribere, et
aperte definire instituerunt, quibus de causis occidere liceret. Atiste
prorsus nihil dempsit, sed in universum, si quis occiderit, inquit,
Charidemum, sive id jure fiat, sive ut leges permittunt, proscribit.
Enimvero tum actiones, tum orationes omnes, duas habent appen-
dices, unam'juriS, alteram injuriae, quas simul eadem actio nulla
potest habere, nec ulla item oratio. Nam qui simul eadem et justa
et injusta esse queant? Sed cum alterutra causa conjuncta quae-
libet explorantur. Quae causa si iniqua appareat, ipsa res impro-
bajudicatur: sin justa, bona et honesta. Tu vero neutram appo-
suisti, cum scriberes, si quis hunc occiderit, sed crimine ipso sine
ullo additamento nominato, postea statim subjecisti, proscriptum
esse. Tertium igitur hoc judicium, et hujus instituta te violasse
constat.

18. Jam ad haec, quartum etiam, illud ad Prytaneum. Id vero
cujusmodi est? Si lapis, aut lignum, aut ferrum, aut tale quippiam
delapsum, percusserit, atque aliquis, a quo id conjectum sit, igno-
ret, ipse vero norit, et habeat telum quo caedes facta est: his rebus
in hoc loco judicium dictatur. Quod si res inanimas, sensusque et
rationis prorsus expertes, hoc crimine reas, nefas habetur non ad—
ducere in judicium, multo certe magis eum qui nihil fortasse deli«
querit (ponam deliquisse), at hominem tamen, et, deum voluntate,
communis nostrae naturae participem, nefas et iniquum fuerit, indi-
cta causa, et absque judicio, talis criminis gratia proscribere.

19. Cujusmodi porro aliud quintum judicium violarit, spectate,
Phreattaeum. In quo causam dicere lege jubetur, si quis ob caedem
fortuitam in exsilium profectus, nondum reconciliatis caesi propin-

quis, alterius voluntariae caedis insimuletur. Neque vero, quia huc
3 D

