DE FALSO TESTIMONIO. 497

testes in te dixerint testimouium, quodnam testimonium accusaris?
Ostende: ostendere non potes. An non igitur ipse te mendacii
arguis, dum injuria te affectum et iniquo circumventum esse judicio
clamitas, quod hominem non acceperis, qui eos qui testati sunt
habere te et accepisse ea, de quibus tanquam non relictis Milyam
postulabas, falsi testimonii reos non feceris? quos longe honestius
fuisset, si laesus esses, persequi. Sed laesus a nemine calumniato-
,rem agis.

14. Ac multis modis tua perspicitur improbitas, in primis autem
si de testamento aliquid referatur. Cum enim, Judices‚ pater omnia
quae reliquit testamento inscripserit,et domum elocari jusserit, id non
reddidit, ne ego multitudinem facultatum statim deprehenderem:
ea vero possidere se fatetur, quae ita manifesta sunt ut nullo modo
negari possint. Haec autem fuere, quae perscripta in tabulis esse
diceret, Demophonti accipienda duo talenta statim, sororem ducen-
dam ubi adolevisset, idque decennio post futurum erat: isti octoginta
minas et matrem meam et aedes inhabitandas: Therippidae septua—
ginta minarum usumfructum percipiendum, dum ego vir factus es-
sem. Caetera vero, quae mihi praeter haec relicta sunt, et domus elo-
cationem, e tabulis delevit: quod sibi ea ostendi apud vos expedire
non putaret. Cum igitur ipse fateretur, patrem nostrum morientem
tantum argenti horum cuique legasse, judices ex his confessionibus
conjecturam ceperunt de magnitudine peeuniae. Qui enim de suis
facultatibus quatuor talenta et ter mille drachmas doti ac dono de·
disset, eum apparebat, non de parvis opibus, quas mihi reliquisset,
sed de duplo majoribus et amplius, decidisse. Nec enim probabile
videbatur eum voluisse me filium ad egestatem redigi, et istos, jam
antea divites, locupletiores etiam effici studuisse: sed, propter eo-
rum quae mihi relinquebantur copiam, et Therippidae septuaginta
minas, et Demophonti duo talenta quanquam sororem meam non-
dum ducturo fruenda dedisse. Eam igitur pecuniam nusquam cum
mihi reddidisse apparebat, nec etiam paulo minorem: sed aliam esse
insumptam, aliam uon acceptam, aliam ignotam sibi, aliam habere
alium, aliam domi repositam, dicebat, aliam quidvis potius, quam
ubi reddidisset, dicere poterat.

15. De pecunia autem domi relicta palam vobis ostendam eum
mentiri: hanc enim rationem attulit, postquam pecuniam esse ma-
gnam indicarat, neque tamen ostendere poterat se reddidisse, ut
quod perspicuum est' nos ea repetere non deceret quse domi repo-
sita haberemus. Quod si pater diffisus fuisset istis, non utique
eaetera illis commisisset, neque illa sic relicta eis narrasset: unde
igitur scirent? Sin fidem habuisset, haud utique maximam opum
partem in manus eis tradidisset, reliquas eorum potestate exemisset,

3 s

