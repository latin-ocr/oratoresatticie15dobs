IN APHOBUM ΙΙ. 489

apud vos jus meum adeptum excipiat, et'sororem elocet. Si vero
vos aliquid secus--quod absit—decreveritis, quid illi animi fore
censetis, cum me viderit non paternis modo bonis spoliatum, sed
et etiam capite diminutum? de sorore vero nec sperare ausit, eam
ullam se dignam conditionem, ob secuturam inopiam, assecuturam?
Non aequum est‚judices, vel mihi jus a vobis negari, vel istum tan-
tas opes per injuriam obtinere. Tametsi enirn nondum mei pericu-
lum feceritis qualis sim erga vos futurus, sperandum tamen est me
non fore patre deteriorem: istius vero animum sic perspexistis. Ut
compertum vobis sit, eum, amplis opibus susceptis, adeo suum
studium erga vos et liberalitatem nunquam declarasse, ut aliena
etiam patrimonia ad se fraude attraxisse sit ostensum.

6. Haec igitur considerantes caeteraque recordati, sicut justitia
postulat, ita decernite. Est autem vobis fides abunde facta testi-
bus, argumentis, conjecturis, istorum verbis qui mea se accepisse
universa confitentur. Ea vero expensa mihi ferunt, cum nihil ex-
penderint, sed ipsi omnia detineant. Haec igitur consideranda vobis
sunt, et aliqua nostri habenda ratio; intelligitis enim, me patrimo-
nio per vos recuperato, ex officio, et grati animi ergo, reipublicae
munera libenter obiturum, quod meas mihi facultates juste restitue—
ritis z iste autem, si ei quae mea sunt possidenda tradideritis, nihil
horum est facturus. Nec enim putare debetis, fore ut quicquam de
iis opibus in rempublicam collatum velit, quas accepisse se ivit in-
ficias: sed potius occultare studebit, ut jure absolutus esse vi—
deatur.

31<

