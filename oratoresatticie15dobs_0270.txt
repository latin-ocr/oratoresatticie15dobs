254 DE MALE GESTA LEGATIONE.

cum sim et tot a te in toto itinere insidiis appetitus, et duarum nunc
mihi rerum detur optio, aut ut talium actorum vestrorum sosius esse
videar, aut vos ut accusem, ego vero tuum me collegam fuisse nego,
et te in legatione multa et non ferenda designasse ; et ea me fecisse
dico, quae essent reipublicae utilissima. Philocrates quidem collega
tuus fuit, et tu illius, et Phryno. Vos enim ista agitabatis, ista vobis
omnibus probabantur. Ubi autem sal? ubi mensa? ubi libationes?
Hoc enim passim tragice declamitat, quasi non homines injurii rerum
illarum sint proditores, sed ii qui officio funguntur. Ego vero scio,
eos omnes qui summae rerum praesunt, semper rem divinam facere
communiter, et concoenare inter se, et una libare, neque tamen pro-
pterea boni malos imitantur, sed si quem suorum in facinore depre-
henderint, apud senatum et populum deferunt. Senatus item com-
munia sacra habet auspiciorum, communia convivia: una libant, una
sacrificant duces, parum abest, quin magistratus dicam omnes. Nun-
quid propterea collegis delinquentibus dant impunitatem? minime
vero. Leo Timagoram accusavit, cum quadriennium in legatione
cum eo suisset: Eubulus Tharrecem, et Smicythum‚ cum quibus
communem mensam habuit: Cono antiquus ille, Adimantum, im—
perii militaris socium. Utri igitur, AEschine, salem et libationes neg-
ligebant? Iine qui prodebant, et legationem ementiebantur, et lar—
gitionibus corrumpebantur, an ii qui accusabant? Ii nimirum, qui
totius patriae libationes violabant, ut tu, et non solum privatas.

58. Ut autem sciatis istos non eorum modo qui publice unquam,
sed eorum etiam qui privatim ad Philippum venerunt, atque adeo
mortalium omnium nequissimos et improbissimos exstitisse, pauca
ex me audite, quae ad hanc legationem nihil attinent. Olyntho capta
Philippus Olympia celebrabat: ad id autem sacrificium et celebri-
tatem, omnes artifices congregarat. Quos cum exciperet epulis, et
victores coronis ornaret, interrogabat Satyrum, comicum histrionem,
cur tandem solus nihil postularet? num in se aliquas sordes, aut
aliquam animi erga ipsum offensionem perspexisset? Respondisse
aiunt Satyrum, quae alii requirerent, eorum sibi nihil esse opus : quae
vero ipse libenter postularet, ea Philippo quidem datu esse omnium
facillima, et donatii, sed vereri se, ne repudiaretur. Cum autem ille
dicere jussisset, et juvenilius aliquid addidisset, se nihil non esse
facturum, respondisse illum ferunt, Apollophanem Pydnaeum sibi
fuisse hospitem et amicum3 quo per insidias occiso, a cognatis ejus,
metu perterritis, filiolas ejus puellulas Olynthuni‚quo tutiores essent,
esse missas. Eae nunc, inquit, expugnata urbe, captae, penes te
sunt, aetate jam nubili. Eas a te pet0, et quaeso ut mihi des. Quas
si mihi dederis, quale munus daturus sis, audire et cognoscere te
velim. Quo ego lucri nihil faciam, sed eas dote data elocabo‚ neque
committam, ut aliquid indignum vel nobis, vel patre patiantur.

