CONTRA TIMOCRATEM. 423

tollantur, et aerarius vades det. Ac lex quidem vetat, ne vel no-
vemvirorum quisquam, praeter haec quicquam decernat: iste vero
scripsit, praesidibus esse necesse, si quis vades dederit, eum pro-
ducere. Atque adscripsit, quandocunque quis voluerit.

15. Aliam legem recita.

LEX .

Judicia et arbitria, quaecunque legitima ratione sacta sunt libera republica, rata
habentor.

Negat hoc Timocrates, non utique, inquit, iis quidem qui vinculis
sunt damnati. Recita.

LEX.

Quaecunque sub triginta tyrannis acta sunt, aut judicia facia, sive privatim sive
publice‚irrita sunto.

Desine. Dicite mihi, quidnam omnes vos immanissimum diceretis,
aut quid maxime detestaremini? Nonne id, ne talis rerum status
ingrueret, qualis sub triginta tyrannis fuit? Equidem sic opinor.
Haec igitur lex, id, ut mihi videtur, verita, vetuit acta illorum tem-
porum rata haberi. Iste autem, quae libera civitate gesta sunt, ea
ejusdem iniquitatis condemnat, cujus vos triginta tyrannos; aeque
certe irrita facit. At quid dicemus, Athenienses, si legem istam
confirmabimus? Utrum judicia, quae dum civitas a populo regitur,
juratis judicibus complentur, eadem grassari violentia, quae sub tri-
ginta tyrannis fuit usitata? Est vero id ferendum? An rite sancita
et decreta esse? Quamobrem igitur legem, qua illa abrogentur,
nos ferre dicemus? Nisi hoc aliquis dicat, ex insania. Aliud enirn
dici non potest.
16. Recita aliam legem.

LEX.

Neque cuiquam in unius viri gratiam legem ferre liceat. Nisi eadem ad omnes
Athenienses pertinere possit, decreto facto a non paucioribus quam sex millibus,
quibus id visum fuerit, clam decernentibus.

Non admittit legem, nisi eadem ad omnes cives pertineat: in quo
recte et populariter loquitur. Ut enim reliquarum rerum civitatis
aequam partem omnibus tribui vult, sic etiam legum. Propter quos
vero iste legem hanc obtruserit, vos non minus quam ego intelli-
gitis; et, ut hoc omittam, ipse confessus est, se non propter omnes
legem eandem tulisse, cum adscripserit, lege hac utendum esse,
publicanis, et mancipibus, et talium rerum sponsoribus exceptis.
Quod si qui sunt quos segregas, non jam eandem legem tulisti om-

