502 IN ONETOREM UNDE Vl l.

oppositum esse dicit, sed ab initio fortunis meis insidiatum, praeter-
eaque mulierem cujus nomine me e fundo ejecit non discessisse a
marito, sed eumin fraudem meam Aphobi causam agere et haec
judicia subire, adeo magnis signis et evidentibus argumentis, ut vos
omnes ‚certo cognituri sitis, jure convenienterque eum hoc a me
judicio accusari. Dabo autem operam ut inde capiam narrandi ex-
ordium, unde vos negotium'facillime percipietis.

2. Fortunas meas, Judices, a tutoribus male administrari, neque
istum neque multos alios Atheniensium latuit, sed statim palam
fuit injuriam mihi fieri: adeo multae tractationes et disputationes
cum apud praetorem tum apud caeteros judices fiebant de rebus
meis. Nam et de magnitudine relicti mihi patrimonii constabat,
et tutores non elocare domum, ut ipsi pecunia fruerentur, non ob—
scurum erat. Quare quicunque illa norant non dubitabant, quin
cum ita fieret cum primum virilem togam sumpsissem, poenas essem
de eis sumpturus: inter quos et Timocrates et Onetor in ea sen-
tentia perpetuo fuerunt. Quod ita esse maximo'illud argumento
est, quod iste sororem Aphobo dare voluit, cum non modo suopte
sed et meo non parvo patrimonio potitum videret, dotem autem
numerare pertimuit, tanquam tutorum opes pupillis veluti oppigne-
ratas esse judicaret: ac sororem quidem dedit, sed dotem usura
quinque obolorum se ei debiturum pepigit Timocrates, is in cujus
matrimonio mulier prius fuerat. Postquam autem me accusante
tutelae judicio condemnatus fuit Aphobus nec quae justa erant ulla
ex parte praestare voluit, dirimere controversiain Onetor inter nos
, non instituit: sed cum dotem non numerasset, eamque in sua po-
testate haberet, sic tamen, quasi divortium fecisset soror, atque ipse
datam dotem recuperare non posset, sibi praedium illud oppignera-
tum esse dictitans, exeo me exigere non dubitavit. Usque adeo
et me et vos et receptas leges contempsit.

3. At quae facta sint, propter quae reus est et de quibus senten-
tiam laturi estis Judices, haec sunt : exhibebo autem testes, primum
ipsum Timocratem, pepigisse eum se debiturum dotem et usuram
dotis numerasse Aphobo ex pactis et conventis, deinde ipsum Apho-
bum confecisse tabulas de usura a Timocrate accipienda. Cape te-

stimonia.

TESTIMONIA.

Jam primum omnium constat, non numeratam esse dotem, nec eam
in sua potestate habuisse Aphobum.

4. lpsaautem res declarat satis, propter ca quae dixi, eos debere
maluisse dotem, quam immiscere in rcm familiarem Aphobi sic
periclitaturam. Nam nec inopiam praetexere possunt quo minus

