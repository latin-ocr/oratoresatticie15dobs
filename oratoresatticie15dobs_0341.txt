CONTRA MIDIAM. 325

homine privato, qui nihil insumpsisset, propterea quod cuidam in-
fensus erat atque inimicus, illum sumptus facientem, aedilem,
nulla ignominia notatum, impudenter invadi et verberari, neque
festi, neque legum, neque sermonum vestrorum, neque dei habita
ratione. Etsi autem, Athenienses, inimicitiae inter multos interces-
serunt, non modo privatis, sed publicis etiam de causis, nullus un-
quam tamen eo venit impudentiae, ut tale quicquam auderet. Nam
Iphicratcm olim illum ferunt a Diocle Pitthensi capitali odio dissen-
sisse. Praetereaque sic evenisse, ut Tisias, iphicratis frater, in
aedilitate cum Diocle componeretur. Sed tamen, quamvis et mul-
tos amicos, et magnas opes haberet Iphicrates, tantaque esset ani-
mi magnitudine, quanta esse consentaneum est virum et gloriam et
eos honores assecutum, quibus ille a vobis ornatus fuerat, non
noctu aurificum officinas invasit, neque ad festum parata vestimenta
dilaceravit, neque chori magistrum corrupit, neque chorum discere
prohibuit, aut quicquam tale, qualia perpetravit iste, designavit:
sed et legum et vestrarum voluntatum habita ratione, inimicum
suum victorem et coronatum spectare sustinuit. Merito. Nam in
qua ipse republica se beatum esse factum sciebat, ei talibus in rebus
concedendum putabat. Praeterea Philostratus Colonaeus, ut sci-
mus omneS, Chabriam, cum dies illi capitis de Oropo dicta esset,
accusavit, et quidem omnium accusatorum suit acerrimus, postea-
que cum pueris sumptus ad Bacchanalia suppeditaret vicit, nec
illi tamen alapas dedit Chabrias, neque coronam eripuit, nec omni—
no ad illum accessit, ubi non oportebat. Quanquam autem com-
plures habeo, qui multis de causis inter se inimici fuerunt, nullum
tamen audivi unquam, aut vidi, qui eo contumeliae venerit, ut tale
aliquid designaret.

19. Ac ne illud quidem quenquam vestrum scio meminisse prius
factum, ut quisquam sive privatim, sive publice susceptis inimicitiis,
aut quum judices vocarentur, adstitisset, aut dum jurarent, eosdem
Ju1·isjurandi religione solvisset, aut denique ulla tali re hostile odium
prae se tulisset, atque effudisset: nam haec omnia, et ejus generis
alia, Athenienses, aemulatione adductum aliquem, qui sit aedilis,
facere, nonnihil excusationis habet. Sed ex malevolentia, consulto,
aliquem in rebus omnibus exagitare, suamque potentiam et violen-
tiam ostentare tanquam legibus superiorem, grave est mehercule,
et iniquum, neque utile vobis. Nam si quisque aedilium hoc sibi
certo esse propositum sciret, si mihi ille nescio quis, sive Midias,
sive quispiam alius, confidens ita divesque, inimicus fuerit, primum
et victoria privabor, etiamsi praeclarius aliquo me gesser03 deinde
rebus omnibus ero inferior et perpetuo contumeliis onerabor: quis
ita inconsideratus, aut ita deplorati animi est, qui ultro quidem uni-
cam a se drachmam insumptam velit? Nemo profecto. Sed illud,

