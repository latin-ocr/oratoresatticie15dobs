CONTRA MIDIAM. 315

tantum esse accusatoris, ut crimen probet, rei, ut etiam deprecetur.
Sed cum iste tunc et judices corruperit, et propterea meae tribui
per injuriam tripos sit ereptus, atque ego non modo verberibus, sed
iis etiam contumeliis sim affectus, quibus haud scio an ullus aedilis
unquam, non dubito in hoc judicio, quod nunc demum, postquam
adversarius justa indignatione et suffragiis populi damnatus est,
subeo, etiam precibus uti. Nam si hoc dicere liceat, ego nunc reus
sum, si qua modo calamitas est, injuriis et contumeliis agitatum
non posse ullo modo jus suum adipisci. Oro igitur vos omneS,
judices, et supplico, primum ut me dicentem benigne audiatis.
Deinde, si ostendero, Midiam istum non mihi tantum, sed vobis
etiam, et legibus, et ceteris omnibus insultasse, ut cum mihi tum
vobismetipsis opem feratis. Sic enim res fere habet, Athenienses,
ego sum contumeliis affectus, et meum corpus tunc ignominiose
tractatum est, ea vero res in judicio versatur nunc et de hoc certa-
men est, utrum licere debeat hujusmodi facinora committere, et
vestrum quemlibet impune exagitare, an non. Quod si quis forte
vestrum superiori tempore causam hanc esse privatam putavit, is
nunc cogitans esse e republica, ne cuiquam quicquam tale com-
mittere liceat, sic auscultet, tanquam publicum crimen agatur, et
quae sibi justissima videbuntur, ea decernat. In primis autem
vobis lex recitabitur, qua queri licet apud populum: deinde vos de
reliquis etiam docere conabor. Recita legem. â€™

LEX.

Magistratus concionem habento in aede Bacchi postridie primi Jovialium. In ea
concione primum de sacris respondento: post de querimoniis aut pompae causa aut
propter ludos Bacchanales factis, si quae nondum transactae suerint.

4. Lex, Athenienses, qua publice queri licet, haec est, quae jubet,
ut audivistis, haberi concionem in aede Bacchi post Jovialia. In
qua postquam praesides de administratione praetoris responderint,
etiam injuriae in festo aut alia contra leges facta tractari debeant.
Praeclaram utilemque esse hanc legem ipsa res ostendit, Atheni-
enses. Quum enirn, tanto metu impendente, tamen protervi qui-
dam exsistant, quid ab isto genere hominum exspectandum erit,
sublato omni judicio, periculique metu? Legam vobis etiam eam
legem quae ex ordine sequitur: ex qua perspicietis et aliorum om-
nium civium vestramque verecundiam, et istius confidentiam. Re-

cita legem.

