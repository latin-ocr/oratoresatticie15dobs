260 DE MALE GESTA LEGATIONE.

partem esse sensus, ut quisque putet, tanquam eo semper assistente,
ne ullum quidem suum hic factum clam fore, sed et amicos existi-
ment, qui illi placuerint, et inimicos similiter: iis autem qui ad
nutum vestrum vivunt, et honorem a vobis expetunt, eumque nullo
emolumento commutatum volunt, tantum surditatis, et tantum te-
nebrarum a vobis occurrere, ut ego nunc ex aequo curn nefariis istis
dimicem, idque apud vos, quibus nota sunt omnia.

66. Vultis igitur nosse et audire hujus rei causam? Dicam equi-
dem. Peto autem, ne quid dicenti mihi verum succenseatis. Ille
unum habet corpus et unum animum, toto pectore et amat bene de
se merentes, et odit adversarios : vestrum autem singuli, primum nec
bene merentes de republica, bene de se mereri putant, nec male me-
rentes, sed alia singulis majori curae sunt, per quae saepe abducimini
ab offici0,ut misericordia, invidia, iracundia, supplicibus gratificando,
aliis rebus infinitis. Nam utalia effugias omnia, nunquam tamen
eos effugies, qui neminem talem esse velint. Ac singulatim ita com-
missa delicta, paulatim progressa, universe tandem cedunt in rei-
publicae detrimentum. Quale nihil hodie vobis committendum est,
Athenienses, nec dimittendus is, qui tantis vos affecit injuriis. Quaeso
enim vos, qui de vobis sermones erunt, si istum absolvetis? Athe-
nis legati ad Philippum iverunt quidam, Philocrates, AEschines‚
Phryno, Demosthenes. Quid tum? Hic praeterquam quod nihil ex‘
legatione accepit, captivos privatis sumptibus redemit: ille, qua pe·
cunia vendiderat negotia civitatis, ea passim scorta emit, et pisces.
Et sceleratus ille Phryno filium ad Philippum misit, antequam in
album virorum inscriberetur: Demosthenes nihil vel republica, vel
se indignum fecit. Atque idem, cum et aedilitates obiret, et triremes
instrueret, etiam hos sumptus ultro faciendos existimavit, ut ca-
ptivos redimeret, neque ullum civium propter egestatem in aerumna
esse pateretur. Ille, tantum abfuit ut ullum de suo captivum redi-
meret, ut totam provinciam et amplius decies mille milites probe
instructos, et simul plures mille equitibus e nostris sociis, ut captivi
Philippi fierent, adjutor fuerit. Quid igitur secutum est? Athenien-
ses, cum is esset in judicium adductus, olim norant. Quid autem?
Eos qui pecuniam acceperant, et munera, qui probris affecerant se—
metipsos, rempublicam, suos liberos, dimiserunt, eos tum sapere,
tum bene actum iri cum republica putarunt. De accusatore autem
quid? Esse attonitum, ignorare ingenium civitatis, non habere quo
suos nummos abjiciat. Ecquis, Athenienses, in hoc exemplum in-
tuens, justum se praebere volet? quis gratis agere legatum? si nec
accipere, nec quam ii qui acceperint, plus apud vos invenire fidei
licebit? Quare non modo judicium de istis hodie facitis, non: sed
et legem sancitis istis in omne oevum, utrum propter pecuniam fla-
gitiose legati omnes hostium utilitatibus servire debeant, an gra·

