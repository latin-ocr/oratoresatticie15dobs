DE RHODIORUM LIBERTA'I'E. 143

dedere leges tam infirmis quam potentibus, Graecum autem jus hi
qui rerum potiuntur imbecillioribus interpretantur et definiunt. Cum
igitur vobis et decernere quae justa sunt et praestare mandatum sit,
elaborandum est, in vestra potestate ut sit, eadem etiam admini-
strare atque exsequi. Quod tum fiet, si vos communes libertatis om-
nium esse vindices existimarint.

14. Neque vero mirum mihi videtur, officio fungi vobis omnium
esse difficillimum. Nam caeteris hominibus universis unum certa-
men est cum hostibus manifestis, quos ubi vicerint, nihil eis obstat
quo minus secure partis bonis fruantur: vobis autem, Athenienses,
duo ; cum hoc quod et ceteris, turn vero accedit alterum hoc prius
et majus, quod in deliberationibus vincendi et hi sunt, qui reipub.
adversari commodis apud vos decreverunt. Cum igitur per istos
nihil absque magno labore confici rite possit, fit, quod mirum non
est, ut multis in rebus erretis et frustremini. Atque ut multi secure
has in repub. partes suscipiant, in causa fortasse potissimum sunt,
quae apraebitoribus suis accipiunt, emolumenta. Sed tamen vos
etiam reprehendendi estis z decebat enim vos, Athenienses, eundem
habere animum de ordine reipublicae, quem de ordine militari ha-
betis. Is igitur quis est? Vos desertorem assignati a duce ordinis
ignominia notandum censetis et a repub. arcendum: Decet igitur
eos etiam, qui ordinem in repub. traditum a majoribus deseruerunt
itaque se gerunt ut potentiae paucorum studeant, honore dicendae
apud vos sententiae privari: 'nunc socios, qui se vobiscum eosdem
et amicos et hostes habituros jurarunt, benevolentissimos existima-
tis; magistratus autem quos hostibus civitatis addictos esse liquido
nostis, eos pro fidelissimis habetis.

15. Sed quod, vel in illis accusetur vel in caeteris vobis repre-
hendatur, difficile repertu non est: quibus autem orationibus aut
quibus actionibus ea quae prave nunc fiunt corrigantur, id demum
repertu est difficile. Ac de omnibus dicere non est hujus fortasse
temporis. Sed si ea quae instituistis, utili quapiam actione confir-
mare poteritis, caetera etiam singula se fortasse melius habitura sunt.
Ego igitur censeo harum rerum curam magno et constanti animo
suscipiendam, easdemque pro reipublicae dignitate a vobis confi-
ciendas, recordantibus, quod majores vestros et eorum praeclara fa-
cinora praedicari atque Tropaea enumerari cum voluptate auditis:
itaque cogitate, monimenta illa erecta esse a majoribus non ut ea
miremini spectantes duntaxat, sed ut eorum qui ea consecrarunt
virtutes imitemini.

 

